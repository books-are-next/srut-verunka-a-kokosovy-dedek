<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Březen</p>
			<p class="MLP_uroven3_nadpis ParaOverride-2">1. <br/>Slečna Rozmazlená</p>
			<p class="MLP_text_bez1radku ParaOverride-1">Veronika už dva dny neviděla Lukáška a&#160;začalo se jí stýskat. </p>
			<p class="MLP_text ParaOverride-1">„Tak mu napiš a&#160;zeptej se ho, kdy přijde na návštěvu,“ poradil jí kokosový dědek.</p>
			<p class="MLP_text ParaOverride-1">„Copak já umím psát?“ posteskla si Verunka.</p>
			<p class="MLP_text ParaOverride-1">„Ale umíš! Když je to důležité, tak umíš. Jen si vzpomeň, jak jsi podepsala tu doručenku na balík. A&#160;proč ti to najednou šlo? Protože kdyby ses neuměla podepsat, tak by mě pošťák odnesl k&#160;nějaké jiné holce!“</p>
			<p class="MLP_text ParaOverride-1">„A&#160;tobě by bylo po mně strašně smutno, viď?“ kňourala Verunka a&#160;dělala oči.</p>
			<p class="MLP_text ParaOverride-1">„A&#160;jéjej, slečna Rozmazlená!“ durdil se kokosový dědek. „S&#160;takovou já už dneska ani slovo nepromluvím!“</p>
			<p class="MLP_text ParaOverride-1">A&#160;své slovo dodržel, protože s&#160;Verunkou už ani slovo nepromluvil.</p>
			<p class="MLP_text ParaOverride-1">Skoro celou hodinu!</p>
			<p class="MLP_uroven3_nadpis ParaOverride-1">2. <br/>Veronika zkouší psát písmenka</p>
			<p class="MLP_text_bez1radku ParaOverride-1">A&#160;tak si Verunka vzala linkovaný sešit a&#160;z&#160;penálu pěkně ořezanou tužku. Nahlas si říkala různá písmenka a&#160;zkoušela je psát. A&#160;moc ji to bavilo a&#160;docela jí to šlo.</p>
			<p class="MLP_uroven3_nadpis ParaOverride-1">3. <br/>Písmeno G je důležité</p>
			<p class="MLP_text_bez1radku ParaOverride-1">„Vidíš, jak jsi šikovná! Už umíš skoro všechna písmena!“ radoval se dědek.</p>
			<p class="MLP_text ParaOverride-1">„No jo,“ fňukala Verunka, „ale nevím, jak se píše G.“</p>
			<p class="MLP_text ParaOverride-1">„<span class="MLP_znak_kurziva_11b">G není důležité</span>,“ chlácholil ji kokosový dědek.</p>
			<p class="MLP_text ParaOverride-1">„Právě že je!“</p>
			<p class="MLP_text ParaOverride-1">„A&#160;proč?“</p>
			<p class="MLP_text ParaOverride-1">„Protože chci napsat Lukáškovi, kdy k&#160;nám přijde!“ </p>
			<p class="MLP_text ParaOverride-1">Nad tou odpovědí kokosový dědek zakroutil hlavou, ale pak Ve­ronice ukázal, jak se píše veliké tiskací G. Verunka mu poděkovala a&#160;napsala Lukáškovi vzkaz.</p>
			<p class="MLP_verse_-I-"><span class="CharOverride-1">AHOJ! GDY K&#160;NÁM PRÍDEŠ?</span></p>
			<p class="MLP_text ParaOverride-1">A&#160;poslala ho provázkovou poštou.</p>
			<p class="MLP_uroven3_nadpis ParaOverride-1">4. <br/>G není důležité</p>
			<p class="MLP_text_bez1radku ParaOverride-1">Lukáš Veronice odepsal stejnými tiskacími písmeny a&#160;dopis poslal také provázkovou poštou:</p>
			<p class="MLP_verse_-I-"><span class="CharOverride-1">PŘIJDU HNED.<br/>ALE NE SÁM!!!<br/>A GDY SE PÍŠE KDY!!!<br/>GDY!!! TO JE TEDA GÓL!</span></p>
			<p class="MLP_text ParaOverride-1">„Lukášek se zase vytahuje,“ ušklíbla se Verunka, když si vzkaz přeslabikovala.</p>
			<p class="MLP_text ParaOverride-1">„Všichni kluci se trochu vytahujou,“ vysvětlil jí kokosový dědek. „A&#160;Lukáš je docela prima kluk. Jenom neví, že G není důležité.“</p>
			<p class="MLP_text ParaOverride-1">„Není? Viď, že není?!“ žadonila Veronika. </p>
			<p class="MLP_text ParaOverride-1">„Není!“ řekl kokosový dědek rozhodně. „Jedině ve slově GULÁŠ!“</p>
			<p class="MLP_uroven3_nadpis ParaOverride-1">5. <br/>Lukáš má svoje tajemství</p>
			<p class="MLP_text_bez1radku ParaOverride-1">Příští den Lukáš vrazil do pokojíku k&#160;Veronice s&#160;proutěným košíkem přikrytým nějakým hadrem.</p>
			<p class="MLP_text ParaOverride-1">„Ha-lo! Niko! Já něco mám! A&#160;je to živý!“ křičel. V&#160;košíku pod hadrem se opravdu něco vrtělo. </p>
			<p class="MLP_text ParaOverride-1">„Jé! Nějaké zvířátko? Je to pejsek?“ těšila se Veronika.</p>
			<p class="MLP_text ParaOverride-1">„Pejsek to není,“ zabručel Lukáš, „ale budeš koukat. Pozor&#160;– teď!“</p>
			<p class="MLP_uroven3_nadpis ParaOverride-1">6. <br/>Tajemství proutěného košíku</p>
			<p class="MLP_text_bez1radku ParaOverride-1">Lukáš zašermoval nad košíkem rukama jako nějaký kouzelník. Pak nadzvedl cíp hadru&#160;– a&#160;z&#160;košíku vyrazilo ohromné tlusté morče. Rozhlédlo se vpravo vlevo a&#160;pak se s&#160;děsným funěním drápalo na postýlku. A&#160;rovnou pod peřinu!</p>
			<p class="MLP_text ParaOverride-1">„Jedeš, potvoro!“ zaječel kokosový dědek. Morče kviklo a&#160;ucouv­lo, dědek zase zmizel pod peřinou. Ale mlel se tam a&#160;vztekle si něco brumlal.</p>
			<p class="MLP_uroven3_nadpis ParaOverride-1">7. <br/>Přísná babička Agáta</p>
			<p class="MLP_text_bez1radku ParaOverride-1">„Já to viděl! Co to tam máš?“ hrnul se Lukáš zvědavě k&#160;postýlce. Naštěstí právě v&#160;tu chvíli vešla do pokojíku babička Agáta.</p>
			<p class="MLP_text ParaOverride-1">„Lukáši!“ řekla přísně. „Hned si tu příšernou tlustou myš někam ukliď!“</p>
			<p class="MLP_text ParaOverride-1">„To není žádná myš! To je moje morče,“ protestoval Lukášek.</p>
			<p class="MLP_text ParaOverride-1">„Dobrá, Lukášku,“ ovládla se babička Agáta. „Tak buď tak laskav a&#160;ulož to svoje roztomilé vypasené morčátko zase zpátky do košíku!“ </p>
			<p class="MLP_text ParaOverride-1">Lukáš velmi neochotně poslechl.</p>
			<p class="MLP_text ParaOverride-1">„A&#160;teď pojďte oba do kuchyně, uvařila jsem kakao a&#160;mám tu pro vás koláč,“ řekla babička Agáta a&#160;vyvedla děti z&#160;místnosti.</p>
			<p class="MLP_uroven3_nadpis ParaOverride-1">8. <br/>A&#160;všem bylo hezky</p>
			<p class="MLP_text_bez1radku ParaOverride-1">Některá morčata jsou možná roztomilá, ale kokosovému dědkovi to nevysvětlíte. V&#160;tom se podobal babičce Agátě. Proutěný košík s&#160;morčetem k&#160;ní do kuchyně nesměl. Musel zůstat v&#160;předsíni. Ale meruňkový koláč byl tak dobrý, že to Lukáš babičce Agátě odpustil. Dokonce ji ujišťoval, že tak senzační meruňkový koláč ještě v&#160;životě nejedl. A&#160;všem bylo zase hezky.</p>
			<p class="MLP_uroven3_nadpis ParaOverride-1">9. <br/>Rozčilená babička Agáta </p>
			<p class="MLP_text_bez1radku ParaOverride-1">Ale ne dlouho. Najednou se z&#160;Verunčina pokojíku ozval rámus a&#160;ječení. Lukáš přestal jíst, Verunka se pobryndala kakaem a&#160;babička Agáta popadla koště. S&#160;koštětem v&#160;ruce vrazila do pokojíku. No tohle!</p>
			<p class="MLP_text ParaOverride-1">V&#160;postýlce leželo morče a&#160;vypadalo jako vlk z&#160;pohádky O&#160;Červené karkulce. A&#160;kokosový dědek seděl na skříni a&#160;byl tak rozrušený, že se ani pod klobouk neschoval.</p>
			<p class="MLP_uroven3_nadpis ParaOverride-1">10. <br/>Doprkvančic</p>
			<p class="MLP_text_bez1radku ParaOverride-1">Babička Agáta rázně morče popadla, vrátila ho do košíku&#160;– a&#160;košík i&#160;s&#160;Lukášem strkala za dveře. </p>
			<p class="MLP_text ParaOverride-1">„Víš co, Lukášku?“ říkala mírným hlasem. „Když přijdeš zítra sám, upeču takový štrúdl, jaký jsi ještě v&#160;životě nejedl!“</p>
			<p class="MLP_text ParaOverride-1">„Tak to já určitě přijdu,“ řekl Lukášek. „Děkuji!“ A&#160;uklonil se, protože byl z&#160;dobré rodiny.</p>
			<p class="MLP_text ParaOverride-1">A&#160;hned nato zařval: „Doprkvančic!“ Protože morče z&#160;košíku zase vyběhlo.</p>
			<p class="MLP_text ParaOverride-1">Ale tentokrát se hnalo od Hubertů pryč, na chodbu a&#160;po schodech dolů, domů k&#160;Urbanům…</p>
			<p class="MLP_uroven3_nadpis ParaOverride-1">11. <br/>Pohádkový dědek</p>
			<p class="MLP_text_bez1radku ParaOverride-1">„Tak mi, prosím tě, pověz, co se tu vlastně stalo?“ dožadovala se Veronika, když byli konečně s&#160;dědkem sami. </p>
			<p class="MLP_text ParaOverride-1">„Bylo to strašné,“ nadechl se kokosový dědek. „To Lukášovo zvíře není žádné obyčejné morče. <span class="MLP_znak_kurziva_11b">Je to morče&#160;– kokosojed!</span> Vrhlo se na mě jako saň a&#160;chtělo mě sníst! Nakonec jsem ho ale v&#160;krutém boji přemohl. A&#160;všichni mi děkovali a…“</p>
			<p class="MLP_text ParaOverride-1">„…&#160;a pan král ti dal půl království a&#160;princeznu Veroniku za manželku, viď?“ rozesmála se Verunka a&#160;dodala: „Božínku, ty jsi můj pohádkový dědek!“</p>
			<p class="MLP_uroven3_nadpis ParaOverride-1">12. <br/>Dlouhé psaní</p>
			<p class="MLP_text_bez1radku ParaOverride-1">Druhý den pozdě odpoledne zazvonil u&#160;Hubertů třikrát telefon a&#160;pak se odmlčel. To bylo znamení pro Veroniku, že má otevřít okno a&#160;převzít si Lukáškovu „poštu“. Veronika provázek s&#160;ruličkou dopisu vytáhla nahoru, ale rozhodla se, že si to psaní přečte až večer. Až pod peřinou. Aby to bylo úplně tajné a&#160;napínavé.</p>
			<p class="MLP_uroven3_nadpis ParaOverride-1">13. <br/>Svítící dědek</p>
			<p class="MLP_text_bez1radku ParaOverride-1">Večer se Verunka přikryla až po bradu a&#160;zašeptala zaklínadlo: „<span class="MLP_znak_kurziva_11b">Šalalalali!</span>“</p>
			<p class="MLP_text ParaOverride-1">A&#160;kokosový dědek se pod peřinou rozsvítil! Veronika si polohlasně slabikovala ten Lukáškův dlouhý tiskací dopis. Lukášek jí v&#160;něm nabízel, že vymění své morče a&#160;plyšovou opici za ten kokos, co u&#160;ní viděl.</p>
			<p class="MLP_text ParaOverride-1">„Ale já tě nevyměním ani za nic!“ zvolala Veronika. Kokosový dědek zářil radostí a&#160;přestal, teprve když ho Verunka požádala, aby se zhasl. Pak si dali dobrou noc a&#160;hned usnuli.</p>
			<p class="MLP_uroven3_nadpis ParaOverride-1">14. <br/>Ošklivý sen</p>
			<p class="MLP_text_bez1radku ParaOverride-1">Tu noc měl dědek sen. Byl zase cestovatelem. Stál na ostrůvku uprostřed moře a&#160;to moře se vzdouvalo jako peřina. Najednou se z&#160;hlubiny vynořilo něco, co vypadalo jako tygr. A&#160;bylo to tak strašné, že se ten velký cestovatel strachy scvrkl a&#160;vypadal jako kokos.</p>
			<p class="MLP_uroven3_nadpis ParaOverride-1">15. <br/>Docela pěkný konec ošklivého snu</p>
			<p class="MLP_text_bez1radku ParaOverride-1">Ale zmenšil se i&#160;ten hrozitánský tygr. Z&#160;moře se v&#160;tom snu stala peřina a&#160;z&#160;tygra vypasené morče.</p>
			<p class="MLP_text ParaOverride-1">„Brrr, to byl ošklivý sen,“ řekl si kokosový dědek. „Ale skončil docela pěkně. <span class="MLP_znak_kurziva_11b">Když se to tak vezme, morče je mi mnohem milejší než tygr!</span>“</p>
			<p class="MLP_uroven3_nadpis ParaOverride-1">16. <br/>Jak Verunka lítala</p>
			<p class="MLP_text_bez1radku ParaOverride-1">Kokosový dědek o&#160;svém snu Verunce nic neřekl. Bál se, že by se mu vysmála. Ale Veronika pořád naléhala:</p>
			<p class="MLP_text ParaOverride-1">„Tak mi pověz, co se ti zdálo. Určitě se ti něco zdálo!“</p>
			<p class="MLP_text ParaOverride-1">„Jenže já to zapomněl,“ vymlouval se dědek.</p>
			<p class="MLP_text ParaOverride-1">„To je škoda,“ řekla Veronika, pak se nadechla a&#160;zvolala: „Ale já jsem celou noc ve snu lítala!“</p>
			<p class="MLP_text ParaOverride-1">„Ukaž jak,“ popíchl ji dědek. </p>
			<p class="MLP_text ParaOverride-1">„Takhle!“ Verunka poskočila na postýlce, zamávala rukama&#160;– a&#160;spadla na zem.</p>
			<p class="MLP_uroven3_nadpis ParaOverride-1">17. <br/>A&#160;dědek byl zase vítěz</p>
			<p class="MLP_text_bez1radku ParaOverride-1">„Co se směješ?“ zlobila se Verunka. </p>
			<p class="MLP_text ParaOverride-1">„Náhodou, já se vůbec nesměju,“ řekl dědek. „Já přece vím, jak je to těžké. Proč myslíš, že jsem tak otlučený?“</p>
			<p class="MLP_text ParaOverride-1">„A&#160;proč?“</p>
			<p class="MLP_text ParaOverride-1">„Protože jsem se chtěl taky naučit lítat!“</p>
			<p class="MLP_text ParaOverride-1">„A&#160;protože máš na sobě štětiny a&#160;žádné peří!“</p>
			<p class="MLP_text ParaOverride-1">„A&#160;proč bych měl mít na sobě peří?“ divil se dědek.</p>
			<p class="MLP_text ParaOverride-1">„Protože všechno lítá, co peří má!“ křičela Verunka rozjíveně.</p>
			<p class="MLP_text ParaOverride-1">„A&#160;co peřina? Ta je peřím naditá, ale vůbec nelítá!“ řekl dědek a&#160;byl zase vítěz.</p>
			<p class="MLP_uroven3_nadpis ParaOverride-1">18. <br/>Verunka vaří oběd</p>
			<p class="MLP_text_bez1radku ParaOverride-1">Příští den si Verunka s&#160;dědkem hráli na vaření.</p>
			<p class="MLP_text ParaOverride-1">„Co bys chtěl k&#160;obědu?“ zeptala se Verunka.</p>
			<p class="MLP_text ParaOverride-1">„Žabí stehýnka a&#160;nadívané hlemýždě,“ odpověděl dědek.</p>
			<p class="MLP_text ParaOverride-1">„To ne! To je brrr!“ křičela Verunka. </p>
			<p class="MLP_text ParaOverride-1">„Náhodou na Haiti je to velká pochoutka!“</p>
			<p class="MLP_text ParaOverride-1">„Vážně?“ zesmutněla Verunka.</p>
			<p class="MLP_text ParaOverride-1">„Ale smažený sýr a&#160;hranolky tam jedí taky,“ uklidnil ji kokosový dědek.</p>
			<p class="MLP_uroven3_nadpis ParaOverride-1">19. <br/>Při obědě se nečte</p>
			<p class="MLP_text_bez1radku ParaOverride-1">Veronika položila před dědka talíř jako plný hranolků a&#160;smaženého sýra a&#160;dědek si rozevřel noviny.</p>
			<p class="MLP_text ParaOverride-1">„Při obědě se nečte,“ napomenula ho. </p>
			<p class="MLP_text ParaOverride-1">„Jenže tohle je jako oběd&#160;– a&#160;já si čtu noviny doopravdy!“ namítl dědek.</p>
			<p class="MLP_text ParaOverride-1">„Ale vždyť je držíš obráceně!“ všimla si Veronika a&#160;strašně se rozesmála.</p>
			<p class="MLP_text ParaOverride-1">„To já schválně,“ vysvětlil dědek, „<span class="MLP_znak_kurziva_11b">někdy je moc prospěšné podívat se na věci obráceně</span>.“</p>
			<p class="MLP_uroven3_nadpis ParaOverride-1">20. <br/>Dědek vysvětluje</p>
			<p class="MLP_text_bez1radku ParaOverride-1">„Tomu nerozumím,“ zamračila se Verunka. „Že ty mě schválně pleteš?“</p>
			<p class="MLP_text ParaOverride-1">„Nepletu,“ řekl kokosový dědek. „A&#160;rád ti to vysvětlím.“</p>
			<p class="MLP_text ParaOverride-1">„Tak vysvětluj!“</p>
			<p class="MLP_text ParaOverride-1">„Například triedr,“ nadhodil dědek.</p>
			<p class="MLP_text ParaOverride-1">„Co je to?“</p>
			<p class="MLP_text ParaOverride-1">„Dalekohled. Když se do něho díváš, všechno se ti přibližuje. Ale když ho obrátíš, uvidíš všechno v&#160;dálce a&#160;táákhle malinké.“</p>
			<p class="MLP_text ParaOverride-1">„A&#160;to je prospěšné?“ divila se Verunka. </p>
			<p class="MLP_text ParaOverride-1">„Někdy ano. Schválně si to vyzkoušej, až zase přijdou na návštěvu falešné tetičky,“ řekl kokosový dědek.</p>
			<p class="MLP_uroven3_nadpis ParaOverride-1">21. <br/>První jarní den</p>
			<p class="MLP_text_bez1radku ParaOverride-1">V&#160;kalendáři byl první jarní den. Ale za okny chumelilo.</p>
			<p class="MLP_text ParaOverride-1">„Co je to za pořádek?“ zlobil se tatínek. „Letos je všechno nějak obráceně!“</p>
			<p class="MLP_text ParaOverride-1">„A&#160;ještě se ohlásila návštěva. A&#160;já nemám nic upečeno,“ starala se maminka.</p>
			<p class="MLP_text ParaOverride-1">„Návštěva? A&#160;jaká?“</p>
			<p class="MLP_text ParaOverride-1">„Tetičky! A&#160;ty víš, jak jsem z&#160;nich nervózní!“ povzdechla si maminka.</p>
			<p class="MLP_uroven3_nadpis ParaOverride-1">22. <br/>Anděl, nebo motýl?</p>
			<p class="MLP_text_bez1radku ParaOverride-1">„Tak pošleme Verunku ven, aby se vyřádila a&#160;odpoledne tolik nezlobila,“ navrhl tatínek. To se Verunce líbilo. Mohla se vyřádit, a&#160;dokonce to dostala od tatínka příkazem. Koulovali se s&#160;Lukášem a&#160;naznak s&#160;rozpaženýma rukama padali do závěje. A&#160;vůbec se nehádali. I&#160;když&#160;– trochu se hádali. Protože Lukáš otisku ve sněhu, co po něm zůstal, říkal „motýl“, zatímco Veronika tvrdila, že je to „anděl“. Ale domů se vrátili svorně a&#160;úplně vyřádění.</p>
			<p class="MLP_uroven3_nadpis ParaOverride-1">23. <br/>Tááákhle malinké tetičky</p>
			<p class="MLP_text_bez1radku ParaOverride-1">Falešné tetičky už seděly v&#160;obývacím pokoji, hubovaly na počasí a&#160;tak, bryndaly kafíčko a&#160;drobily zákusky a&#160;napomínaly Verunku, aby se chovala způsobně. Ale tentokrát to Veronice vůbec nevadilo, protože si směla vypůjčit tatínkův dalekohled.</p>
			<p class="MLP_text">A&#160;když se na falešné tetičky dívala obráceným dalekohledem, byly docela v&#160;dálce a&#160;tááákhle malinké…</p>
			<p class="MLP_uroven3_nadpis ParaOverride-1">24. <br/>Kdy má Lukáš narozeniny</p>
			<p class="MLP_text_bez1radku ParaOverride-1">Veronika o&#160;tom druhý den Lukášovi vyprávěla. Oba se hrozně smáli a&#160;Lukášek řekl, že si takový dalekohled bude přát k&#160;narozeninám.</p>
			<p class="MLP_text ParaOverride-1">„Jéé! Ty máš narozeniny?“ divila se Verunka. </p>
			<p class="MLP_text ParaOverride-1">„Jasně,“ řekl Lukáš, „já je mám každý rok. Bohužel vždycky až v&#160;listopadu. Ale o&#160;ten dalekohled si řeknu hned.“</p>
			<p class="MLP_uroven3_nadpis ParaOverride-1">25. <br/>Nevychovaný papoušek</p>
			<p class="MLP_text_bez1radku ParaOverride-1">Když přišel Lukáš domů, přivítalo ho nejdřív morče a&#160;pak volání: „Prevít! Prevít!“</p>
			<p class="MLP_text ParaOverride-1">To křičel papoušek. Urbanovi měli nevychovaného papouška a&#160;říkali mu Prevít. Není to zrovna pěkné jméno, ale „prevít“ bylo jediné slovo, které uměl říkat. Kde se to naučil, to nikdo nevěděl. Zato morče dostalo hezké jméno Fanča, i&#160;když se také moc hezky nechovalo.</p>
			<p class="MLP_uroven3_nadpis ParaOverride-1">26. <br/>Vzorný Lukáš</p>
			<p class="MLP_text_bez1radku ParaOverride-1">Doma ještě nikdo nebyl, ale Lukáš se vzorně pustil do domácího úkolu z&#160;počtů. Všechno vypočítal a&#160;ještě si dal dobrovolný diktát z&#160;českého jazyka, aby se měl čím pochlubit, než si mamince řekne o&#160;ten dalekohled. Byla to vlastně básnička: </p>
			<p class="MLP_verse_-I-"><span class="CharOverride-1">Viktor Vydra, známý Dr.<br/>ztratil v&#160;lese triedr.<br/>Pes ho našel, dělal vrrr…</span></p>
			<p class="MLP_text ParaOverride-1">Tady se Lukáš zarazil, protože mu chyběl rým. </p>
			<p class="MLP_text ParaOverride-1">A&#160;najednou: CRRRR!&#160;– ozval se zvonek u&#160;dveří a&#160;vešla maminka.</p>
			<p class="MLP_uroven3_nadpis ParaOverride-1">27. <br/>Lukášovy nápady</p>
			<p class="MLP_text_bez1radku ParaOverride-1">„Ty budeš určitě něco chtít,“ poznala hned paní Urbanová.</p>
			<p class="MLP_text ParaOverride-1">„Ale ne,“ zabručel Lukáš nad sešitem.</p>
			<p class="MLP_text ParaOverride-1">„Vlastně jo! Já bych strašně moc potřeboval dalekohled!“</p>
			<p class="MLP_text ParaOverride-1">„Dalekohled!? A&#160;k&#160;čemu?“</p>
			<p class="MLP_text ParaOverride-1">„Abych se mohl dívat správně i&#160;obráceně,“ vysvětlil jí Lukáš.</p>
			<p class="MLP_text ParaOverride-1">„Ach jo, ty máš zase nějaké nápady, viď?“</p>
			<p class="MLP_text ParaOverride-1">„To já mám pořád!“ řekl Lukášek pyšně.</p>
			<p class="MLP_uroven3_nadpis ParaOverride-1">28. <br/>Tajemná zásuvka</p>
			<p class="MLP_text_bez1radku ParaOverride-1">Maminka šla do svého pokoje a&#160;otevřela zásuvku. Bylo v&#160;ní plno věcí Většinou takových, které kluky vůbec nezajímají&#160;– různé vějíře, škrabošky, závoje, ale také divadelní kukátko. </p>
			<p class="MLP_text ParaOverride-1">„Lukášku, tady jsou úplné poklady!“ řekla.</p>
			<p class="MLP_uroven3_nadpis ParaOverride-1">29. <br/>Labutí jezero</p>
			<p class="MLP_text_bez1radku ParaOverride-1">Lukáškova maminka byla uvaděčkou v&#160;Národním divadle&#160;– a&#160;půjčovala divákům kukátka. Když si od ní divák za pár korun divadelní kukátko vypůjčil, viděl každé pírko na labuti. Tedy, pokud zrovna v&#160;Národním divadle dávali balet Labutí jezero. A&#160;právě tohle kukátko Lukáš od maminky dostal. Nebyl to sice opravdický dalekohled, ale Lukáš také teď neměl žádné opravdické narozeniny, tak co.</p>
			<p class="MLP_uroven3_nadpis ParaOverride-1">30. <br/>Proč se pan Hubert usmíval</p>
			<p class="MLP_text_bez1radku ParaOverride-1">Sníh zmizel a&#160;sluníčko svítilo. Lukáš přišel na návštěvu a&#160;tatínek s&#160;úsměvem řekl: „Děti, je tak hezky! Pojďme si na dvůr cvrnkat kuličky. To byla moje nejoblíbenější hra, když jsem byl ve vašem věku.“</p>
			<p class="MLP_text ParaOverride-1">„Pane Huberte, to je senzační nápad!“ pochvaloval si Lukáš, i&#160;když mu cvrnkání kuliček připadalo jako nejhloupější zábava na světě.</p>
			<p class="MLP_uroven3_nadpis ParaOverride-1">31. <br/>Proč se pan Hubert neusmíval</p>
			<p class="MLP_text_bez1radku ParaOverride-1">Verunčin tatínek přinesl na dvůr plný pytlík kuliček.</p>
			<p class="MLP_text ParaOverride-1">„Rozdělte si je na polovic,“ řekl a&#160;vylovil z&#160;kapsy tři velké duhové kuličky a&#160;pohladil je v&#160;dlani.</p>
			<p class="MLP_text ParaOverride-1">„A&#160;tohle jsou moje památečné skleněnky. Dodneška si pamatuju, jak jsem je vyhrál nad Vaškem Padrtem od nás z&#160;ulice.“</p>
			<p class="MLP_text ParaOverride-1">Pak vyhloubil patou velikánský důlek a&#160;volal: „Mládeži, cvrnkáme, cvrnkáme! To jsem zvědav, kdo vyhraje nejvíc kuliček!“</p>
			<p class="MLP_text ParaOverride-1">A&#160;tak hráli a&#160;Lukáš cvrnkal nejlíp ze všech!</p>
			<p class="MLP_text ParaOverride-1">Dokonce pana Huberta obehrál o&#160;ty jeho zamilované duhové skleněnky. Ale když viděl, že to pana Huberta mrzí, schválně ty skleněnky zase prohrál.</p>
		</div>
</body>
</html>