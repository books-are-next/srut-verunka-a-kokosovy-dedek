<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-12" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">Listopad</p>
			<p class="MLP_uroven3_nadpis ParaOverride-2">1. <br/>Verunce se nechce vstávat</p>
			<p class="MLP_text_bez1radku ParaOverride-1">Listopad je divný měsíc. Ještě není úplná zima, ale počasí je šedivé a&nbsp;deštivé, někdy se člověku ani nechce vstávat. Verunce se zrovna dneska nechtělo vůbec vstávat. Byla mrzutá a&nbsp;stěžovala si: „Dědku, já jsem celá zamračená a&nbsp;nic se mi nechce. To dělá to počasí.“</p>
			<p class="MLP_text ParaOverride-1">A&nbsp;dědek řekl: „Verunko, počasí si člověk nosí v&nbsp;sobě. V&nbsp;někom je zamračeno, i&nbsp;když venku sluníčko svítí. Jen si vzpomeň na tetičku Uršulu. Ta je zamračená pořád!“</p>
			<p class="MLP_text ParaOverride-1">„Už u&nbsp;nás dlouho nebyla,“ řekla Verunka.</p>
			<p class="MLP_text ParaOverride-1">„Co asi dělá?“</p>
			<p class="MLP_text ParaOverride-1">„<span class="MLP_znak_kurziva_11b">Sochor a&nbsp;tetička Uršula nikdy nespí</span>,“<span class="MLP_znak_tucne_11b"> </span>odpověděl kokosový dědek záhadně.</p>
			<p class="MLP_uroven3_nadpis ParaOverride-1">2. <br/>Lukáš se raduje</p>
			<p class="MLP_text_bez1radku ParaOverride-1">„Listopad je náhodou úplně, ale úplně nejsenzačnější měsíc!“ radoval se ve škole Lukášek.</p>
			<p class="MLP_text ParaOverride-1">„A&nbsp;proč, prosím tě?“ divila se Veronika. </p>
			<p class="MLP_text ParaOverride-1">„Protože jsem se v&nbsp;listopadu narodil! A&nbsp;hádej, co jsem dostal k&nbsp;narozeninám?“ </p>
			<p class="MLP_text ParaOverride-1">Verunka hádala, ale na ten nejlepší dárek nepřišla.</p>
			<p class="MLP_text ParaOverride-1">„Kolo!“ volal Lukášek. „Pojď se podívat, je úplně závodní!“</p>
			<p class="MLP_uroven3_nadpis ParaOverride-1">3. <br/>Před Lukáškem se nefňuká</p>
			<p class="MLP_text_bez1radku ParaOverride-1">Verunka uměla docela dobře jezdit na malém holčičím kole, ale na tomhle velkém klučicím kole ujela jen kousek. Najednou se před ní cesta začala klikatit a&nbsp;řídítka si dělala, co chtěla. Verunka spadla a&nbsp;natloukla si. Ale před Lukáškem nefňukala. Ani trošku. A&nbsp;byla ráda, že ji nikdo při té ostudě nevidí. Jenže někdo ji viděl: Antonín Sochor a&nbsp;tetička Uršula!</p>
			<p class="MLP_uroven3_nadpis ParaOverride-1">4. <br/>Dědek slibuje, že něco vymyslí</p>
			<p class="MLP_text_bez1radku ParaOverride-1">Verunka začala fňukat až doma.</p>
			<p class="MLP_text ParaOverride-1">„Tak už přestaň,“ utěšoval ji dědek. „Víš, co se říká? <span class="MLP_znak_kurziva_11b">Žádný učený z&nbsp;kola nespadl!</span>“</p>
			<p class="MLP_text ParaOverride-1">Verunka se rozesmála: „Ale tak se to neříká, ty popleto! Žádný učený z&nbsp;nebe nespadl! Tak je to správně.“</p>
			<p class="MLP_text ParaOverride-1">„To je přece jedno,“ usoudil dědek. „Důležité je&nbsp;– nevzdávat se A&nbsp;ty to dokážeš, když já do rána něco vymyslím.“</p>
			<p class="MLP_text ParaOverride-1">„Tak to já se už moc těším,“ řekla Verunka.</p>
			<p class="MLP_text ParaOverride-1">„A&nbsp;víc na to kolo nebo víc na Lukáška?“ začal dědek trochu žárlit. A&nbsp;to Veroniku vždycky moc bavilo.</p>
			<p class="MLP_text ParaOverride-1">Proto se jen ušklíbla a&nbsp;řekla: „Nejvíc se těším na to, že ti ujedu a&nbsp;ty mě nikdy nedohoníš!“</p>
			<p class="MLP_text ParaOverride-1">„Tak pozor,“ zamračil se dědek.</p>
			<p class="MLP_text ParaOverride-1">„Teď ti ukážu, jak umí kokos pádit. To budeš koukat!“</p>
			<p class="MLP_text ParaOverride-1">A&nbsp;Verunka koukala.</p>
			<p class="MLP_uroven3_nadpis ParaOverride-1">5. <br/>S&nbsp;dědkem je možné všechno</p>
			<p class="MLP_text_bez1radku ParaOverride-1">Když Verunka přišla ze školy, dědek ji radostně přivítal: „Verunko, už to mám! Budu tě vyvažovat.“</p>
			<p class="MLP_text ParaOverride-1">„Co mě budeš?“ divila se Verunka.</p>
			<p class="MLP_text ParaOverride-1">„Budu ti sedět v&nbsp;batůžku na zádech a&nbsp;budu se tak chytře vyklánět buď nalevo, nebo napravo, že udržíš rovnováhu a&nbsp;nespadneš!“</p>
			<p class="MLP_text ParaOverride-1">A&nbsp;Verunka souhlasila, i&nbsp;když tomu nápadu moc nevěřila. Ale s&nbsp;dědkem je přece možné všecko.</p>
			<p class="MLP_uroven3_nadpis ParaOverride-1">6. <br/>Verunka se nebojí</p>
			<p class="MLP_text_bez1radku ParaOverride-1">Byl zrovna hezký den, a&nbsp;tak na hřiště přišlo plno dětí. Jen Lukáš přijel na kole. Verunka se přiloudala s&nbsp;kokosovým batůžkem na zádech.</p>
			<p class="MLP_text ParaOverride-1">„Niko, jsi dobrá, že se nebojíš,“ řekl Lukáš a&nbsp;kolo jí půjčil.</p>
			<p class="MLP_text ParaOverride-1">„To se ví, že se nebojíme,“ zašeptal dědek v&nbsp;batůžku.</p>
			<p class="MLP_text ParaOverride-1">„Teď všem ukážeš, že i&nbsp;malá holka umí jezdit na velkém kole pro kluky.“</p>
			<p class="MLP_text ParaOverride-1">„A&nbsp;to je hanba!“ zlobila se tetička Uršula pod kloboukem.</p>
			<p class="MLP_text ParaOverride-1">Byla totiž i&nbsp;s&nbsp;tím kloboukem schovaná za plotem!</p>
			<p class="MLP_uroven3_nadpis ParaOverride-1">7. <br/>Verunka je jednička</p>
			<p class="MLP_text_bez1radku ParaOverride-1">Verunka vylezla do sedla, párkrát šlápla&nbsp;– a&nbsp;už se nakláněla doleva.</p>
			<p class="MLP_text ParaOverride-1">„Pozor, začínám tě vyvažovat!“ křikl dědek a&nbsp;vyklonil se v&nbsp;batůžku doprava.</p>
			<p class="MLP_text ParaOverride-1">Pak kus cesty ujela rovně. A&nbsp;když se zase nakláněla tak, že už to hrozilo pádem, dědek se zase vysoukal z&nbsp;batůžku a&nbsp;kolo pěkně vyrovnal. Za chvíli jezdila tak dobře, že Lukáš křičel:</p>
			<p class="MLP_text ParaOverride-1">„Ha-lo! Niko, jsi jednička!“&nbsp;– a&nbsp;všechny děti se radovaly. </p>
			<p class="MLP_text ParaOverride-1">A&nbsp;Verunka nespadla, ani když narazila do plotu.</p>
			<p class="MLP_text ParaOverride-1">Jen vyplašila pár ptáků… a tetičku Uršulu.</p>
			<p class="MLP_uroven3_nadpis ParaOverride-1">8. <br/>Ale je tu Sochor</p>
			<p class="MLP_text_bez1radku ParaOverride-1">Ale v&nbsp;křoví u&nbsp;dětského hřiště byl schovaný také Sochor. Už se oklepal z&nbsp;toho strachu, co zažil v&nbsp;hradní mučírně, a&nbsp;už se zase nudil. A&nbsp;když se Sochor nudil, znamenalo to, že na obzoru je nějaká další lumpárna. Díval se na Veroniku a&nbsp;těšil se, že z&nbsp;kola spadne a&nbsp;pořádně si natluče.</p>
			<p class="MLP_text ParaOverride-1">Ale pak si všiml, že z&nbsp;jejího batůžku vykukuje nějaký divný kokosový ořech! A&nbsp;hned věděl, co udělá!</p>
			<p class="MLP_uroven3_nadpis ParaOverride-1">9. <br/>Sochor krade</p>
			<p class="MLP_text_bez1radku ParaOverride-1">Celou hodinu se schovával za hustým plotem, dokud se Verunka s&nbsp;Lukášem nerozloučila. Když se vracela domů, plížil se za ní. A&nbsp;když vzala za kliku domovních dveří, Sochor přiskočil a&nbsp;CHŇAP!</p>
			<p class="MLP_text ParaOverride-1">Sáhl do batůžku a&nbsp;vytáhl kokos.</p>
			<p class="MLP_text ParaOverride-1">Verunka nic nezpozorovala. A&nbsp;dědek ani nevykřikl, ani se nevzpouzel. Nechal se klidně ukrást. Sochor běžel s&nbsp;kokosem pod kabátem vesele domů.</p>
			<p class="MLP_uroven3_nadpis ParaOverride-1">10. <br/>Verunka se nemá komu svěřit</p>
			<p class="MLP_text_bez1radku ParaOverride-1">A&nbsp;Verunka šla smutně spát, protože se jí dědek zase ztratil. I&nbsp;když se hned na hřiště vrátila, nebyl tam a&nbsp;nebyl na dvorku ani na ulici. Nebyl nikde. Proto šla Verunka smutně do postele. A&nbsp;ještě smutnější bylo, že se neměla komu svěřit. Kdyby to řekla tatínkovi nebo mamince, určitě by se jí vysmáli a&nbsp;řekli by, že je už školačka a&nbsp;má mít rozum a&nbsp;nevymýšlet si jako malá báchorky o&nbsp;nějakém kokosovém dědkovi.</p>
			<p class="MLP_uroven3_nadpis ParaOverride-1">11. <br/>Něco o&nbsp;Sochorovi</p>
			<p class="MLP_text_bez1radku ParaOverride-1">Antonín Sochor měl jenom maminku a&nbsp;pár různých strejdů. Tatínek od nich odešel, když byl ještě docela malý, a&nbsp;pak různě přicházeli ti strejdové. Nebyli praví.</p>
			<p class="MLP_text ParaOverride-1"><span class="MLP_znak_kurziva_11b">Byli to falešní strejdové</span>, ale na rozdíl od Verunčiných falešných tetiček, Antonína pořád nepoučovali, že má u&nbsp;stolu sedět rovně, nenapomínali ho, že nemá drobit, a&nbsp;nekárali ho, že si hraje s&nbsp;nehygienickými hračkami. Tihle strejdové si ho vůbec nevšímali. Nikdo si s&nbsp;ním nepovídal a&nbsp;nikdo si s&nbsp;ním nehrál.</p>
			<p class="MLP_text ParaOverride-1">„Vždyť on nemá žádné hračky. A&nbsp;ani jednu pohádkovou knížku!“ všiml si dědek, když si ho Sochor přinesl domů. A&nbsp;najednou mu bylo Antonína líto.</p>
			<p class="MLP_uroven3_nadpis ParaOverride-1">12. <br/>Divný kokos</p>
			<p class="MLP_text_bez1radku ParaOverride-1">Sochor hodil ten divný kokos na stůl. Konečně si ho mohl pořádně prohlédnout. Jenže kokosový dědek uměl, když na tom záleželo, vypadat jako docela obyčejný kokosový ořech. Sochorovi to nešlo do hlavy. Vůbec si s&nbsp;tím nevěděl rady. A&nbsp;s&nbsp;čím si Sochor nevěděl rady, to chtěl rozbít, zahodit nebo do toho aspoň uhodit. Došel si pro kladivo. Postavil se nad dědkem, který se pořád tvářil jako obyčejný kokos.</p>
			<p class="MLP_text_-I- ParaOverride-1">Pak se rozpřáhl a…</p>
			<p class="MLP_uroven3_nadpis ParaOverride-1">13. <br/>Kouzelné kladivo</p>
			<p class="MLP_text_bez1radku ParaOverride-1">…&nbsp;a&nbsp;kladivo mu vyskočilo z&nbsp;ruky! Zatočilo se ve vzduchu a&nbsp;kleplo ho do prstu.</p>
			<p class="MLP_text ParaOverride-1">Sochor zařval, znovu kladívko popadl, ale to mu znovu vyklouzlo z&nbsp;ruky. A&nbsp;tentokrát se po něm přímo sápalo.</p>
			<p class="MLP_text ParaOverride-1">Tohle přece obyčejné kladívko nedělá! Sochor uhýbal a&nbsp;pak se musel dát na útěk. Běhal po místnosti, porazil všechny židle&nbsp;– a&nbsp;kladivo pořád za ním. </p>
			<p class="MLP_text ParaOverride-1">Sochor ječel a&nbsp;dědek se potají smál. </p>
			<p class="MLP_text ParaOverride-1">Nakonec skočil do rozestlané postele a&nbsp;přikryl se peřinou až po bradu. A&nbsp;bál se tak, že hlavu už nevystrčil.</p>
			<p class="MLP_uroven3_nadpis ParaOverride-1">14. <br/>Dědkovo zaříkání</p>
			<p class="MLP_text_bez1radku ParaOverride-1">Jak kokosový dědek zařídil, aby se z&nbsp;obyčejného kladívka stalo kouzelné kladivo, to už se nikdo nedozví. Dědek počkal, až Antonín usne. Pak seskočil ze stolu a&nbsp;posadil se na peřinu. Sochor byl pod ní zachumlaný, ani kousek z&nbsp;něho vidět nebylo. A&nbsp;potom začal dědek něco drmolit. Znělo to jako nějaké tajné zaříkadlo: </p>
			<p class="MLP_text">„<span class="MLP_znak_kurziva_11b">Sedmkrátsedmječtyřicetdevět. Sedmdesátsedmdělenosedmijejedenáct.</span>“ </p>
			<p class="MLP_text ParaOverride-1">A&nbsp;tak pořád dokola.</p>
			<p class="MLP_uroven3_nadpis ParaOverride-1">15. <br/>Básníci se nediví</p>
			<p class="MLP_text_bez1radku ParaOverride-1">A&nbsp;pak se dědek vytratil domů. Byla už noc a&nbsp;měsíc jasně svítil. Před vchodem do domu stál vousatý pán. Vracel se z&nbsp;vinárny a&nbsp;něco si pro sebe brumlal. Ten pán bydlel až docela nahoře u&nbsp;půdy a&nbsp;jmenoval se Bolemír Sázavský. </p>
			<p class="MLP_text ParaOverride-1"><span class="MLP_znak_tucne_11b">„</span><span class="MLP_znak_kurziva_11b">Měsíčku, měsíčku, kde mám ten klíč? </span></p>
			<p class="MLP_text ParaOverride-1"><span class="MLP_znak_kurziva_11b">Měl jsem ho v&nbsp;kapse, a&nbsp;teď je pryč</span>,“ </p>
			<p class="MLP_text ParaOverride-1">brumlal si pro sebe. Dědek si všiml, že mu klíč z&nbsp;kapsy vypadl a&nbsp;teď leží na zemi. Tak si povyskočil a&nbsp;klíč mu podal. </p>
			<p class="MLP_text ParaOverride-1">„Děkuji, chlapče,“ řekl pan Sázavský, odemkl dveře, pustil kokosového dědka napřed, popřál mu dobrou noc a&nbsp;ničemu se nedivil.</p>
			<p class="MLP_text ParaOverride-1">Pan Bolemír Sázavský byl básník.</p>
			<p class="MLP_uroven3_nadpis ParaOverride-1">16. <br/>Verunce se už zase chce vstávat</p>
			<p class="MLP_text_bez1radku ParaOverride-1">Dědek musel ve třetím patře počkat až do rána, ale vůbec mu to nevadilo. Věděl, že babička Agáta půjde časně pro rohlíky k&nbsp;snídani a&nbsp;on pak snadno proklouzne k&nbsp;Verunce. A&nbsp;bylo to tak. Babička Agáta si ničeho nevšimla a&nbsp;Verunka, jak byla rozespalá, přikryla dědka svou peřinou a&nbsp;spala dál. A&nbsp;když ji babička Agáta zavolala k&nbsp;snídani, vstávalo se jí tak pěkně, jako by ani nebyl listopad.</p>
			<p class="MLP_uroven3_nadpis ParaOverride-1">17. <br/>Asi nějaké kouzlo</p>
			<p class="MLP_text_bez1radku ParaOverride-1">Odpoledne přišel Lukášek a&nbsp;oči měl navrch hlavy.</p>
			<p class="MLP_text ParaOverride-1">„Ha-lo!“ křičel, „Niko, to tu ještě nebylo! Představ si, že Sochor se sám přihlásil!“</p>
			<p class="MLP_text ParaOverride-1">„Jak přihlásil?“ nerozuměla Verunka. </p>
			<p class="MLP_text ParaOverride-1">„No přece z&nbsp;počtů! Bylo zkoušení a&nbsp;ten propadlík se přihlásil a&nbsp;najednou sám od sebe násobil a&nbsp;dělil! <span class="MLP_znak_kurziva_11b">Ale jenom sedmi!</span> Pan učitel byl z&nbsp;toho paf a&nbsp;my taky! Chápeš to? V&nbsp;tom je nějaký kouzlo&nbsp;– nebo co!“ </p>
			<p class="MLP_text ParaOverride-1">Verunka se divila a&nbsp;dědek se potutelně usmíval.</p>
			<p class="MLP_uroven3_nadpis ParaOverride-1">18. <br/>Nebo se Sochor zbláznil</p>
			<p class="MLP_text_bez1radku ParaOverride-1">Pak přišlo pár pěkných dnů bez deště, jen vítr foukal. Lukášek a&nbsp;ostatní třeťáci si pouštěli na kopci draky. I&nbsp;Sochor se přišel podívat. </p>
			<p class="MLP_text ParaOverride-1">„Chceš si to zkusit?“ Lukáš mu podal šňůru od svého draka.</p>
			<p class="MLP_text ParaOverride-1">„Nechci,“ odpověděl Sochor. „Kdybych chtěl, tak si draka udělám sám&nbsp;– a&nbsp;lepšího.“</p>
			<p class="MLP_text ParaOverride-1">„Tak proč si ho neuděláš?“ nasupil se Lukáš. </p>
			<p class="MLP_text ParaOverride-1">„Protože se musím učit. Sedmi už umím, ale chci umět taky násobilku pěti. Abych nedostával jenom pětky,“ řekl Sochor a&nbsp;odešel.</p>
			<p class="MLP_text ParaOverride-1">Všichni z&nbsp;něho byli zase paf a&nbsp;Lukášek řekl:</p>
			<p class="MLP_text ParaOverride-1">„Kluci, Sochor se nám zbláznil, nebo co.“</p>
			<p class="MLP_uroven3_nadpis ParaOverride-1">19. <br/>Tatínek je šampion</p>
			<p class="MLP_text_bez1radku ParaOverride-1">Když Verunka doma vyprávěla, jak pěkného draka udělal pan Urban Lukáškovi, tatínek vstal od stolu a&nbsp;řekl: „Tak to já ti, Verunko, udělám extrasupersenzadraka!“</p>
			<p class="MLP_text ParaOverride-1">„Bedřichu! Jak to mluvíš?“ napomenula ho paní Hubertová.</p>
			<p class="MLP_text ParaOverride-1">„Jako Lukášek. Ale na draky jsem šampion,“ řekl tatínek a&nbsp;zamkl se ve svém pokoji. Vyhledal ve skříni dlouhé špejle, lepidlo a&nbsp;voskový papír. Dal se do práce, nešel ani k&nbsp;večeři&nbsp;– a&nbsp;v&nbsp;noci byl drak hotový.</p>
			<p class="MLP_text ParaOverride-1">A&nbsp;vypadal úžasně! Tatínek ho tajně odnesl do Verunčina pokoje.</p>
			<p class="MLP_uroven3_nadpis ParaOverride-1">20. <br/>Verunka je nesoustředěná</p>
			<p class="MLP_text_bez1radku ParaOverride-1">Verunka ráno jen škvírkou pootevřela oči&nbsp;– a&nbsp;v&nbsp;tu chvíli byla probuzená! Koukala na toho velikého papírového draka uprostřed pokoje a&nbsp;volala:</p>
			<p class="MLP_text ParaOverride-1">„Jééé, ten je krásný! Kdo mi ho tu vykouzlil?“</p>
			<p class="MLP_text ParaOverride-1">„Já,“ zalhal dědek.</p>
			<p class="MLP_text ParaOverride-1">„Ne, ne, ne, ty žádný kouzelník nejsi!“ smála se Verunka. „Kou­zelník je jenom Aliho dědeček a&nbsp;pak můj tatínek.“</p>
			<p class="MLP_text ParaOverride-1">Hned běžela dát tatínkovi pusu a&nbsp;ve škole seděla jako na trní, protože se už nemohla dočkat, až půjdou odpoledne na kopec toho krásného draka vyzkoušet. Byla šťastná a&nbsp;ve škole nedávala pozor. Když ji paní učitelka vyvolala ze čtení, četla místo táta máta, místo kočka čočka a&nbsp;místo pes les.</p>
			<p class="MLP_uroven3_nadpis ParaOverride-1">21. <br/>Dědek letí nad městem</p>
			<p class="MLP_text_bez1radku ParaOverride-1">Dědek zůstal ráno v&nbsp;posteli. Bylo mu lenošivě a&nbsp;tak nějak lehce, jako by se v&nbsp;peřinách vznášel. Díval se na draka na podlaze, trochu se zasnil&nbsp;– a&nbsp;bylo to. Okno se samo otevřelo. Pokojem se prohnal vítr a&nbsp;draka popadl. Dědek vyskočil, chytil se ho za ocas a&nbsp;už se vznášeli vysoko nad městem…</p>
			<p class="MLP_uroven3_nadpis ParaOverride-1">22. <br/>Dědek padá do rybníka</p>
			<p class="MLP_text_bez1radku ParaOverride-1">Drak se protáčel ve větrném víru, plachtil vysoko, šňůra, kterou měl místo ocasu, za ním vlála, ale dědek se jí držel pevně.</p>
			<p class="MLP_text ParaOverride-1">Teď už drak opustil město a&nbsp;letěl nad loukami, lesy a&nbsp;rybníky. Dědkovi bylo krásně. Dokonce se jednou rukou pustil šňůry a&nbsp;mával kloboukem na vlaštovky, které letos nějak zaspaly a&nbsp;teď se hnaly na jih. Ale to se mu nevyplatilo. Jak vlaštovkám mával, šňůra mu proklouzla mezi prsty. A&nbsp;kokosový dědek padal a&nbsp;padal… ŠPLOUCH!</p>
			<p class="MLP_text ParaOverride-1">Spadl do rybníka. Voda se nad ním zavřela. A&nbsp;drak i&nbsp;vlaštovky si klidně letěly dál…</p>
			<p class="MLP_uroven3_nadpis ParaOverride-1">23. <br/>Verunka dědka zachrání</p>
			<p class="MLP_text_bez1radku ParaOverride-1">„POMOC!“</p>
			<p class="MLP_text">Veronika zrovna přišla ze školy a&nbsp;to volání slyšela už v&nbsp;předsíni. Vběhla do pokoje a&nbsp;viděla, jak se dědek s&nbsp;polštářem pere, až se peřina vzdouvá jako vlny na rybníce. </p>
			<p class="MLP_text ParaOverride-1">„Co se ti stalo?“ vylekala se Verunka.</p>
			<p class="MLP_text ParaOverride-1">„Já se topil! Já jsem spadl do rybníka! A&nbsp;drak ti uletěl,“ naříkal dědek.</p>
			<p class="MLP_text ParaOverride-1">„Ale jdi,“ uklidňovala ho Verunka.</p>
			<p class="MLP_text ParaOverride-1">„Koukej, drak je tady. To se ti jen zdál nějaký ošklivý sen!“</p>
			<p class="MLP_text ParaOverride-1">„Nic se mi nezdálo! Mně se zdá jenom o&nbsp;Haiti!“</p>
			<p class="MLP_text ParaOverride-1">„Dědku, víš co?“ smála se Verunka. „My za chvíli půjdeme s&nbsp;tátou pouštět draka a&nbsp;já tě vezmu s&nbsp;sebou!“</p>
			<p class="MLP_text ParaOverride-1">„Nechci,“ mračil se dědek. „Já už se nalítal dost.“</p>
			<p class="MLP_uroven3_nadpis ParaOverride-1">24. <br/>Tatínek je mistr světa</p>
			<p class="MLP_text_bez1radku ParaOverride-1">Na kopci byl už Lukáš a&nbsp;Aki a&nbsp;Martínek Pecha a&nbsp;plno jiných dětí s&nbsp;rodiči a&nbsp;všichni pouštěli draky. To odpoledne bylo na obloze víc papírových draků, než bývá v&nbsp;noci hvězd. Ale nejvýš se vznášel a&nbsp;nejkrásnější byl ten tatínkův. Všichni Verunce takového draka i&nbsp;takového tatínka záviděli.</p>
			<p class="MLP_text ParaOverride-1">A&nbsp;Lukášek volal. „Ha-lo! Pane Hubert, na draky a&nbsp;na kuličky jste fakticky mistr světa!“</p>
			<p class="MLP_uroven3_nadpis ParaOverride-1">25. <br/>Výhody stonání</p>
			<p class="MLP_text_bez1radku ParaOverride-1">Jenže příští den Verunku škrábalo v&nbsp;krku a&nbsp;měla malinkou teplotu. Jindy by si docela ráda zastonala, protože takové docela malé stonání má své výhody. Například: mohla si kolem sebe postavit ohrádku z&nbsp;pohádkových knížek a&nbsp;celý den v&nbsp;ní zůstat. Mohla si vymýšlet různé hlouposti a&nbsp;kňourat&nbsp;– a&nbsp;nikdo jí neříkal, aby si nevymýšlela hlouposti a&nbsp;nekňourala. Mohla mít kokosového dědka u&nbsp;sebe v&nbsp;posteli a&nbsp;nikdo, dokonce ani tatínek, neříkal, že se to nehodí.</p>
			<p class="MLP_uroven3_nadpis ParaOverride-1">26. <br/>Nevýhody stonání</p>
			<p class="MLP_text_bez1radku ParaOverride-1">Nevýhody byly: nemohla jít na kopec a&nbsp;pouštět si draka, aby všichni draka i&nbsp;tatínka obdivovali. Nemohla jezdit na kole, aby na ni Lukášek zase křičel: „Niko, jsi jednička!“ A&nbsp;nemohla se nikam vytratit, i&nbsp;když věděla, že přijde na návštěvu tetička Uršula.</p>
			<p class="MLP_uroven3_nadpis ParaOverride-1">27. <br/>Další krabice korálků</p>
			<p class="MLP_text_bez1radku ParaOverride-1">Tetička Uršula přišla o&nbsp;dvě hodiny dřív, než vyhrožovala, a&nbsp;hned se hrnula do pokojíku k&nbsp;Verunce. Když uviděla kokos v&nbsp;posteli, upustila další krabici korálků a&nbsp;ty se rozsypaly po koberci.</p>
			<p class="MLP_text ParaOverride-1">„No toto! To je proti všem pravidlům hygieny!“ říkala babičce Agátě. „Tu nemoc má z&nbsp;něho! Kdoví, odkud přišel a&nbsp;kdo ho Verunce poslal!“</p>
			<p class="MLP_text ParaOverride-1">„Přišel poštou z&nbsp;Haiti, ale kdo ho poslal, to bych moc ráda věděla,“ řekla babička Agáta a&nbsp;na chvilku se zasnila.</p>
			<p class="MLP_uroven3_nadpis ParaOverride-1">28. <br/>Babička Agáta je zasněná</p>
			<p class="MLP_text_bez1radku ParaOverride-1">Babička Agáta byla teď zasněná dost často. Zavírala se ve svém pokoji a&nbsp;pouštěla si Beatles.</p>
			<p class="MLP_text ParaOverride-1">„Bedřichu, slyšíš?“ šeptala maminka, „už si zase pouští Yesterday! A&nbsp;určitě si prohlíží fotku toho ‚cestovatele‘, co ji zamlada opustil. Ona ti na něho snad pořád ještě myslí. Ale kde je mu konec!“</p>
			<p class="MLP_text ParaOverride-1">„Ať je, kde je, už je z&nbsp;něho dědek,“ usoudil tatínek. „A&nbsp;kdyby ho babička Agáta teď viděla, určitě by se divila, co na něm tehdy viděla!“</p>
			<p class="MLP_uroven3_nadpis ParaOverride-1">29. <br/>Dědek ví</p>
			<p class="MLP_text_bez1radku ParaOverride-1">I&nbsp;Verunka si všimla, že babička Agáta je poslední dobou nějaká divná.</p>
			<p class="MLP_text ParaOverride-1">„A&nbsp;já vím proč,“ řekl kokosový dědek. </p>
			<p class="MLP_text ParaOverride-1">„Tak řekni,“ prosila Verunka.</p>
			<p class="MLP_text ParaOverride-1">„Já si myslím, že se jí po někom stýská.“</p>
			<p class="MLP_text ParaOverride-1">„A&nbsp;po kom, když má mě?“ divila se Verunka.</p>
			<p class="MLP_text ParaOverride-1">„Třeba po někom, koho nemá! Kdo se jí ztratil někde za mořem. A&nbsp;já vím, kdo by ho mohl najít! Nebo vykouzlit.“</p>
			<p class="MLP_text ParaOverride-1">„A&nbsp;kdo? Tak pověz,“ žadonila Verunka. </p>
			<p class="MLP_text ParaOverride-1">„Aliho dědeček!“ řekl dědek.</p>
			<p class="MLP_uroven3_nadpis ParaOverride-1">30. <br/>Sochor umí násobilku</p>
			<p class="MLP_text_bez1radku ParaOverride-1">Za pár dnů Verunka zase mohla jít do školy. Nic mimořádného se u&nbsp;nich v&nbsp;první třídě nestalo. Jen třeťáci si měli o&nbsp;čem povídat. Za Verunkou s&nbsp;tím přiběhl Lukáš.</p>
			<p class="MLP_text ParaOverride-1">„Ha-lo!“ volal. „Další senzace! Představ si, že Sochor se zase přihlásil z&nbsp;počtů! Úplně bez chyby násobil pěti. Jestli to s&nbsp;ním takhle půjde dál, tak do konce roku bude umět celou násobilku!“ </p>
			<p class="MLP_text ParaOverride-1">Lukáš se svému vtipu hrozně smál, ale Verunka byla myšlenkami jinde. Myslela na babičku Agátu a&nbsp;na to, co jí řekl kokosový dědek.</p>
		</div>
</body>
</html>