<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">Červen</p>
			<p class="MLP_uroven3_nadpis ParaOverride-2">1. <br/>Veronika trochu žárlí</p>
			<p class="MLP_text_bez1radku ParaOverride-1">Jednou přišla Veronika domů z&#160;procházky a&#160;uviděla, že kokosový dědek sedí na krásně vyšívaném polštáři.</p>
			<p class="MLP_text ParaOverride-1">„Kde jsi čmajznul ten polštář?“</p>
			<p class="MLP_text ParaOverride-1">„Jak to mluvíš s&#160;dědečkem?“ zamračil se dědek. A&#160;pak se spokojeně na polštáři rozvalil: „Přinesla mi ho babička Agáta.“</p>
			<p class="MLP_text ParaOverride-1">„Zase si vymýšlíš! Babička Agáta tě přece nemá vůbec ráda!“</p>
			<p class="MLP_text ParaOverride-1">„Ale má!“ Dědek si dal ruce za hlavu a&#160;koukal na strop. „A&#160;tady někdo žárlí,“ uculil se.</p>
			<p class="MLP_uroven3_nadpis ParaOverride-1">2. <br/>Člověče, nezlob se</p>
			<p class="MLP_text_bez1radku ParaOverride-1">Lukáš přišel na návštěvu. „Mně se dneska nikam nechce,“ řekl. „Zahrajeme si Člověče, nezlob se. Chceš?“</p>
			<p class="MLP_text ParaOverride-1">„Tak jo.“ Verunka rozložila po stole figurky.</p>
			<p class="MLP_text ParaOverride-1">„Ale ve čtyřech.“</p>
			<p class="MLP_text ParaOverride-1">„Jak ve čtyřech? Vždyť jsme jenom dva.“</p>
			<p class="MLP_text ParaOverride-1">„Já myslím jako ve čtyřech. Ty s&#160;Natálkou a&#160;já s&#160;tím tvým kokosem. Budeme za ně házet, aby nás bylo víc,“ navrhl Lukáš.</p>
			<p class="MLP_text ParaOverride-1">„Tak dobrá,“ řekla Verunka, „ale obráceně. Ty budeš hrát s&#160;Na­tálkou a&#160;já s&#160;kokosem.“</p>
			<p class="MLP_text ParaOverride-1">„S&#160;pannou já si nehraju!“ urazil se Lukášek.</p>
			<p class="MLP_text ParaOverride-1">A&#160;tak bylo po jeho.</p>
			<p class="MLP_uroven3_nadpis ParaOverride-1">3. <br/>Dědek se zlobí</p>
			<p class="MLP_text_bez1radku ParaOverride-1">Lukáš si posadil na stůl před sebe kokosového dědka. Verunka si vzala na klín panenku a&#160;hodila za ni kostkou. Hned napoprvé padla šestka, a&#160;tak Natálka mohla vyrazit z&#160;chlívečku.</p>
			<p class="MLP_text ParaOverride-1">„Sakra!“ zaklel dědek, ale jen tak potichu, aby ho nikdo neslyšel. Natálce padala jedna šestka za druhou, rychle postupovala, a&#160;jak mohla, tak kokos vystrčila ze hry. Dědek zlostí poskočil. </p>
			<p class="MLP_text ParaOverride-1">„Teď začne křičet a&#160;všechno se prozradí!“ napadlo Verunku.</p>
			<p class="MLP_uroven3_nadpis ParaOverride-1">4. <br/>Babička Agáta všechno zachrání</p>
			<p class="MLP_text_bez1radku ParaOverride-1">Naštěstí v&#160;tu chvíli vešla babička Agáta.  „Upekla jsem vám koblihy a&#160;kakao se vaří!“ volala. „Skliďte na chvíli hru a&#160;ten kokos, ať jde ze stolu.“</p>
			<p class="MLP_text ParaOverride-1">Pak rázně kokos zvedla a&#160;uložila ho na polštář. Děti vyhnala do kuchyně. Verunka si oddechla. Lukáš je sice její nejlepší kamarád, ale kokosový dědek je její tajemství a&#160;nikdo se o&#160;něm nesmí dozvědět!</p>
			<p class="MLP_uroven3_nadpis ParaOverride-1">5. <br/>Maminka se chystá na cestu</p>
			<p class="MLP_text_bez1radku ParaOverride-1">Maminka se chystala na cestu do Londýna a&#160;nevěděla, kde jí hlava stojí. „Prosím vás, jděte na chvíli ven, já nevím, kde mi hlava stojí!“ zoufala si. A&#160;tak tatínek vzal Veroniku na procházku.</p>
			<p class="MLP_text ParaOverride-1">„Musí tam máma jet? A&#160;co tam bude dělat?“ vyptávala se Verunka.</p>
			<p class="MLP_text ParaOverride-1">„Ty víš, že maminka pracuje v&#160;cestovní kanceláři, viď? A&#160;ta kancelář si zařizuje pobočku v&#160;Londýně. Maminka tam všechno připraví a&#160;pak se zase vrátí domů,“ vysvětloval jí tatínek. „Ale nejdřív tam my přijedeme za ní!“</p>
			<p class="MLP_text ParaOverride-1">„Sláva!“ křičela Veronika.</p>
			<p class="MLP_text ParaOverride-1">A&#160;už teď se začala těšit.</p>
			<p class="MLP_uroven3_nadpis ParaOverride-1">6. <br/>Jede se na letiště</p>
			<p class="MLP_text_bez1radku ParaOverride-1">Tatínek se rozhodl, že naloží maminčina zavazadla a&#160;celou rodinu do své staré škodovky. Pojede se na letiště. Kokosový dědek musel zůstat doma. Na tom Veronika trvala. Marně ji přemlouval.</p>
			<p class="MLP_text ParaOverride-1">„Já přece nechci nikam utíkat. Ale můžu se snad na letadla podívat, ne?“</p>
			<p class="MLP_text ParaOverride-1">„Ne!“ řekla Veronika a&#160;bylo to její poslední slovo.</p>
			<p class="MLP_uroven3_nadpis ParaOverride-1">7. <br/>Kokos má tvrdou hlavu</p>
			<p class="MLP_text_bez1radku ParaOverride-1">Jenže dědek měl tvrdou hlavu. Inu, kokos! Když se Veronika nedívala, skočil do maminčiny cestovní brašny! Jen chvilenku před tím, než ji tatínek popadl a&#160;odnesl do auta.</p>
			<p class="MLP_uroven3_nadpis ParaOverride-1">8. <br/>Poprask na letišti</p>
			<p class="MLP_text_bez1radku ParaOverride-1">„Nejdřív zvážit zavazadla!“ volala slečna u&#160;letištní přepážky.</p>
			<p class="MLP_text ParaOverride-1">Maminka dala brašnu na váhu. Ale brašna najednou začala na váze poskakovat. </p>
			<p class="MLP_text ParaOverride-1">Slečna ulekaně vyskočila.</p>
			<p class="MLP_text ParaOverride-1">„Paní! Vy převážíte něco živého! A&#160;to se nesmí!“</p>
			<p class="MLP_text ParaOverride-1">„No dovolte,“ bránila se paní Hubertová, „já, slečno, pracuji v&#160;cestovní kanceláři a&#160;moc dobře vím, co se smí a&#160;co se nesmí. Nic živého v&#160;té tašce nemám!“</p>
			<p class="MLP_uroven3_nadpis ParaOverride-1">9. <br/>Dědek není potravina</p>
			<p class="MLP_text_bez1radku ParaOverride-1">„A&#160;co je tohle?!“ zvolala ta slečna a&#160;z&#160;brašny vytáhla dědka.</p>
			<p class="MLP_text ParaOverride-1">„To… to je kokos,“ užasla maminka. „Jak se tam dostal?“</p>
			<p class="MLP_text ParaOverride-1">„To musíte vědět vy,“ řekla slečna úředním hlasem. „A&#160;také byste měla vědět, že kokos je potravina a&#160;potraviny se nesmějí převážet.“</p>
			<p class="MLP_text ParaOverride-1">„<span class="MLP_znak_kurziva_11b">Já nejsem žádná potravina!</span>“ zařval dědek, ale v&#160;tom všeobecném rozčilení to naštěstí zaniklo.</p>
			<p class="MLP_uroven3_nadpis ParaOverride-1">10. <br/>Babička Agáta znovu všechno zachraňuje</p>
			<p class="MLP_text_bez1radku ParaOverride-1">Slečna byla rozčilená, maminka byla rozčilená, tatínek byl úplně rozčilený a&#160;Veronika si hrůzou zakryla oči. A&#160;v&#160;té chvíli zasáhla babička.</p>
			<p class="MLP_text ParaOverride-1">„To jsem tam asi omylem přibalila já,“ řekla a&#160;vzala kokos k&#160;sobě. Slečna jen zavrtěla hlavou a&#160;vrátila se za přepážku.</p>
			<p class="MLP_text ParaOverride-1">„Tak další, prosím,“ řekla unaveně.</p>
			<p class="MLP_text ParaOverride-1">A&#160;na letišti už všechno zase běželo jaksepatří. Verunka dala mamince velkou pusu na rozloučenou, pak jí všichni zamávali a&#160;všem bylo trochu smutno. Jelo se domů, ale v&#160;autě o&#160;té divné příhodě s&#160;kokosem nepadlo ani slovo.</p>
			<p class="MLP_uroven3_nadpis ParaOverride-1">11. <br/>Dědek křičí ze spaní</p>
			<p class="MLP_text_bez1radku ParaOverride-1">Veronika až večer na dědkovi vyzvídala, jak to vlastně doopravdy bylo. Ale dědek nepřiznal, že se schoval mamince do brašny. Neříkal vůbec nic. Předstíral, že je strááášně ospalý&#160;– a&#160;asi opravdu byl. Protože usnul v&#160;tu ránu, ale v&#160;noci se převaloval a&#160;něco ze spaní křičel.</p>
			<p class="MLP_uroven3_nadpis ParaOverride-1">12. <br/>Dědek má sen</p>
			<p class="MLP_text_bez1radku ParaOverride-1">Zdálo se mu, že sedí na vysoké palmě. Byl sám na malém ostrůvku. Daleko široko bylo jen moře a&#160;on si připadal opuštěný. </p>
			<p class="MLP_text ParaOverride-1">„Vždyť já jsem úplně sám na téhle palmě a&#160;na celém ostrově! A&#160;to je moc smutný život. Každý člověk, a&#160;dokonce i&#160;každý kokos potřebuje někoho, s&#160;kým si může povídat a&#160;s&#160;kým se může zasmát, ach jo.“ Tohle si dědek v&#160;tom snu říkal.</p>
			<p class="MLP_uroven3_nadpis ParaOverride-1">13. <br/>Divná výletní loď</p>
			<p class="MLP_text_bez1radku ParaOverride-1">Najednou uviděl, že k&#160;ostrůvku připlouvá parníček. Dědek začal volat a&#160;mávat jako zoufalý trosečník. Kapitán mu máváním odpověděl. Dědek se radoval. Ale když se zadíval pozorněji, radost ho přešla. Ten kapitán byl nějaký divný.</p>
			<p class="MLP_text_-I- ParaOverride-1">Vypadal jako tetička Uršula.</p>
			<p class="MLP_text ParaOverride-1">A&#160;tetička Uršula byla nejhorší ze všech těch falešných tetiček, které chodily k&#160;Hubertovým na návštěvu, mluvily s&#160;plnou pusou, drobily meruňkový koláč po ubruse a&#160;napomínaly Verunku, že nemá drobit meruňkový koláč po ubruse a&#160;mluvit s&#160;plnou pusou.</p>
			<p class="MLP_uroven3_nadpis ParaOverride-1">14. <br/>Dědek a&#160;falešné tetičky</p>
			<p class="MLP_text_bez1radku ParaOverride-1">Ale to už výletní parník přistál u&#160;břehu. Z&#160;paluby vyskákal houf falešných tetiček a&#160;Uršula jim velela. Na hlavě měla roztodivný klobouk, mávala deštníkem a&#160;hnala celou skupinku k&#160;palmě.</p>
			<p class="MLP_text ParaOverride-1">„Tamhle je!“ volala. „To je on! Ten to děvče kazí! Podívejte, jak je zarostlý! A&#160;špinavý! Vypadá jako dědek!“</p>
			<p class="MLP_text ParaOverride-1">„<span class="MLP_znak_kurziva_11b">Ostříháme ho! Vydrbeme ho!</span>“ volaly ostatní falešné tetičky. </p>
			<p class="MLP_text ParaOverride-1">„A&#160;pak ho sníme,“ rozhodla Uršula.</p>
			<p class="MLP_text ParaOverride-1">Hned nato všechny začaly třást palmou a&#160;měly velikou sílu. BÁC!&#160;– kokosový dědek spadl do vysoké trávy jako zralá hruška. A&#160;falešné tetičky ho obsypaly jako vosy.</p>
			<p class="MLP_uroven3_nadpis ParaOverride-1">15. <br/>Dědek a&#160;myši</p>
			<p class="MLP_text_bez1radku ParaOverride-1">Pak dědka popadly a&#160;odnesly ho k&#160;lodi.</p>
			<p class="MLP_text ParaOverride-1">„Kam s&#160;ním?“ volaly.</p>
			<p class="MLP_text ParaOverride-1">„Do podpalubí. Hoďte ho mezi myši!“ zavelela tetička Uršula. </p>
			<p class="MLP_text ParaOverride-1">ŘACH! Kokosový dědek dopadl po hlavě na tvrdá prkna spodní paluby.</p>
			<p class="MLP_uroven3_nadpis ParaOverride-1">16. <br/>Probuzení z&#160;ošklivého snu</p>
			<p class="MLP_text_bez1radku ParaOverride-1">Dědek nebyl žádný strašpytel. Ale bál se myší! Teď jich kolem sebe uviděl asi tak sto a&#160;jedna z&#160;nich byla obrovská! Zapištěla a&#160;dědek se hrůzou probudil.</p>
			<p class="MLP_text ParaOverride-1">Na polštáři seděla Fanča! Cenila na dědka zoubky a&#160;v&#160;očkách jí potměšile hrálo.</p>
			<p class="MLP_text ParaOverride-1">„Fančo, co tu děláš?“ otřásl se kokosový dědek. Už byl dočista probuzený.</p>
			<p class="MLP_uroven3_nadpis ParaOverride-1">17. <br/>No tohle!</p>
			<p class="MLP_text_bez1radku ParaOverride-1">„Brrr, to byl ošklivý sen!“ otřásl se dědek a&#160;vyskočil z&#160;postele.</p>
			<p class="MLP_text_bez1radku ParaOverride-1">Šel se potichoučku podívat do kuchyně za Veronikou. V&#160;předsíni na věšáku uviděl ten divný klobouk ze svého snu. No tohle!</p>
			<p class="MLP_text_-I- ParaOverride-1">Tetička Uršula je opravdu tady!</p>
			<p class="MLP_uroven3_nadpis ParaOverride-1">18. <br/>Fanča je provazolezkyně</p>
			<p class="MLP_text_bez1radku ParaOverride-1">Vrátil se honem do pokojíku, ale Fanča jako kouzlem zmizela. Dědek prohledal postýlku, nakoukl do skříně i&#160;do krabice pro hračky. Pak se podíval k&#160;oknu.</p>
			<p class="MLP_text ParaOverride-1">Bylo otevřené a&#160;ke klice byl přivázaný provázek, po kterém si Verunka s&#160;Lukáškem posílali poštu. Na tom provázku visela Fanča! A&#160;vesele dědkovi mávala.</p>
			<p class="MLP_uroven3_nadpis ParaOverride-1">19. <br/>Dědek si hraje na detektiva</p>
			<p class="MLP_text_bez1radku ParaOverride-1">Dědek honem znovu zamířil do předsíně. Z&#160;kuchyně se ozýval ječivý hlas.</p>
			<p class="MLP_text ParaOverride-1">„Musím se podívat klíčovou dírkou, co se tam děje,“ řekl si.</p>
			<p class="MLP_text ParaOverride-1">Aby k&#160;ní dosáhl, musel si přistavit židli. Všechno provedl velice tiše, a&#160;když se klíčovou dírkou podíval, měl tetičku Uršulu jako na dlani!</p>
			<p class="MLP_uroven3_nadpis ParaOverride-1">20. <br/>Tetička Uršula vyzvídá</p>
			<p class="MLP_text_bez1radku ParaOverride-1">Seděla u&#160;stolu, a&#160;právě důrazným hlasem říkala Verunce:</p>
			<p class="MLP_text ParaOverride-1">„Buď ráda, že máš mě, tetičku Uršulu. Teď, když je tvoje maminka pryč, budu se o&#160;tebe starat!“</p>
			<p class="MLP_text ParaOverride-1">„Ale o&#160;mě se stará tatínek a&#160;babička Agáta!“ špitla Verunka.</p>
			<p class="MLP_text ParaOverride-1">„Tak proč jsi sama doma?“ zaječela tetička Uršula.</p>
			<p class="MLP_text ParaOverride-1">„Já nejsem sama!“ Verunka už nabírala k&#160;pláči. „Babička jen odběhla dolů pro rohlíky. A&#160;je tu se mnou…“ Veronika se zarazila a&#160;nedořekla.</p>
			<p class="MLP_text ParaOverride-1">„<span class="MLP_znak_kurziva_11b">Kdo? Kdo?</span>“ volala tetička Uršula a&#160;mávala deštníkem.</p>
			<p class="MLP_uroven3_nadpis ParaOverride-1">21. <br/>Veronika dědka nevyzradí</p>
			<p class="MLP_text_bez1radku ParaOverride-1">„Nikdo,“ řekla Verunka vzpurně. Tetička Uršula se úlisně usmála. „Jen mi to pověz! Já už jsem o&#160;tom tvém divném vánočním dárku stejně slyšela. Tak abys věděla, takový starý kokos patří do popelnice!“</p>
			<p class="MLP_uroven3_nadpis ParaOverride-1">22. <br/>Dědek je pod kloboukem</p>
			<p class="MLP_text_bez1radku ParaOverride-1">Když tohle kokosový dědek uslyšel, popadla ho zlost. Co si to ta falešná tetička dovoluje! A&#160;kde se tu vůbec vzala? Samou zlostí vyskočil až ke stropu. Jenže přitom s&#160;velikým rámusem porazil stojací věšák. Tetiččin klobouk se teď válel na zemi. A&#160;dědek se pod ním schoval.</p>
			<p class="MLP_uroven3_nadpis ParaOverride-1">23. <br/>Je dědek žluklý?</p>
			<p class="MLP_text_bez1radku ParaOverride-1">Zdálo se, že tetička Uršula ten rámus v&#160;předsíni přeslechla, protože si pořád vedla svou.</p>
			<p class="MLP_text ParaOverride-1">„Já dobře vím, že si s&#160;tím <span class="MLP_znak_kurziva_11b">žluklým</span> kokosem hraješ!“ volala. „Do­konce si ho prý bereš do postýlky. To je strašně nehygienické! A&#160;co to bylo za rámus?“ vzpomněla si najednou a&#160;vyrazila do předsíně.</p>
			<p class="MLP_uroven3_nadpis ParaOverride-1">24. <br/>Tetička Uršula pádí pryč</p>
			<p class="MLP_text_bez1radku ParaOverride-1">Do cesty se jí postavila židle. Tetička Uršula ji chtěla obejít, ale zakopla o&#160;věšák. A&#160;zamotala se mezi kabáty. Když se z&#160;nich vymotala, popadla deštník a&#160;vyrazila ze dveří. Pádila po schodech pryč, ani se s&#160;Verunkou nerozloučila. I&#160;ten svůj klobouk v&#160;předsíni zapomněla.</p>
			<p class="MLP_uroven3_nadpis ParaOverride-1">25. <br/>Dědek si hraje na velkého detektiva</p>
			<p class="MLP_text_bez1radku ParaOverride-1">V&#160;té chvíli dostal kokosový dědek nápad,. Bude tetičku Uršulu v&#160;přestrojení sledovat! Seskákal po schodech až na ulici. Viděl, že běží k&#160;nějakému autu. Stálo v&#160;boční ulici, na chodníku před dětským hřištěm. Kokosový dědek jako obrovský klobouk cupital za ní. Najednou se zarazil. Zpoza klobouku spatřil, že u&#160;auta stojí dva muži v&#160;uniformách městské policie!</p>
			<p class="MLP_uroven3_nadpis ParaOverride-1">26. <br/>Co provedla tetička Uršula</p>
			<p class="MLP_text_bez1radku ParaOverride-1">Ten první, malý a&#160;tlustý, mával rukama a&#160;něco vysokým hlasem křičel. Druhý, dlouhý a&#160;hubený, se jen přísně díval. Kokosový dědek se rychle schoval za keř před drátěným plotem hřiště. Neslyšel, co policisté říkají, tak mohl jen hádat, co falešná tetička provedla. Vyloupila banku? Nebo na Vltavě ukradla parníček, který viděl ve svém podivném snu?</p>
			<p class="MLP_uroven3_nadpis ParaOverride-1">27. <br/>Poskakující klobouk</p>
			<p class="MLP_text_bez1radku ParaOverride-1">Zvědavost dědka přiměla, aby popošel blíž. </p>
			<p class="MLP_text ParaOverride-1">„Paní, dost výmluv,“ rozmluvil se dlouhán. „Je to vaše auto? Je! Zaparkovala jste před dětským hřištěm? Zaparkovala! A&#160;bude za to pokutička? Bude!“</p>
			<p class="MLP_text ParaOverride-1">„A&#160;velká!“ dodal ten malý.</p>
			<p class="MLP_text ParaOverride-1">Tetička Uršula neodpovídala, jen vytřeštěně koukala. Za zády policistů totiž poskakoval její klobouk!</p>
			<p class="MLP_text ParaOverride-1">„<span class="MLP_znak_kurziva_11b">To je on!</span>“ vykřikla. „On za všechno může!“</p>
			<p class="MLP_uroven3_nadpis ParaOverride-1">28. <br/>Pokus o&#160;útěk</p>
			<p class="MLP_text_bez1radku ParaOverride-1">A&#160;pak šlo všechno ráz na ráz. Tetička Uršula rozrazila policisty a&#160;vrhla se po svém klobouku. Klobouk se rozběhl. Uršula pádila za ním a&#160;policisté za tetičkou. Lidé jim uhýbali z&#160;cesty, jen jeden ochotný pán nastavil klobouku nohu.</p>
			<p class="MLP_text_-I- ParaOverride-1">A&#160;z&#160;klobouku vyběhl kokosový dědek!</p>
			<p class="MLP_text ParaOverride-1">Stalo se to právě před domem, kde bydleli Hubertovi. Dveře do domu byly otevřené. Kokosový dědek vběhl dovnitř. Tetička Uršula by ho jistě pronásledovala až do třetího patra, ale policisté ji zadrželi už v&#160;přízemí.</p>
			<p class="MLP_text ParaOverride-1">„A&#160;za tohle vám napaříme ještě pokus o&#160;útěk!“ řekli a&#160;odvedli ji na strážnici.</p>
			<p class="MLP_uroven3_nadpis ParaOverride-1">29. <br/>Co se stalo na strážnici</p>
			<p class="MLP_text_bez1radku ParaOverride-1">„A&#160;teď nám laskavě vysvětlete, proč jste před námi utíkala,“ řekl dlouhán v&#160;uniformě.</p>
			<p class="MLP_text ParaOverride-1">„Já jsem neutíkala před vámi, nýbrž za zlodějem!“</p>
			<p class="MLP_text ParaOverride-1">„Za jakým zlodějem? Co vám ukradl? A&#160;jak vypadal?“ chopil se výslechu druhý.</p>
			<p class="MLP_text ParaOverride-1">„Ukradl mi tenhle klobouk,“ ukázala si tetička na hlavu. „A&#160;vypadal, vypadal… no, jako kokos!“</p>
			<p class="MLP_text ParaOverride-1">„Tak to by stačilo,“ mrkli na sebe policisté a&#160;také si ukázali na hlavu. „Můžete jít. My toho kosa, vlastně kokosa, určitě dopadneme!“</p>
			<p class="MLP_uroven3_nadpis ParaOverride-1">30. <br/>Co se stalo u&#160;Hubertů</p>
			<p class="MLP_text_bez1radku ParaOverride-1">Brzy potom přišla i&#160;babička Agáta od pekaře. Postavila na čaj a&#160;mazala rohlíky marmeládou.</p>
			<p class="MLP_text ParaOverride-1">„Byla tu tetička Uršula,“ hlásila Veronika.</p>
			<p class="MLP_text ParaOverride-1">„A&#160;co chtěla?“</p>
			<p class="MLP_text ParaOverride-1">„Já nevím, ale byla divná. Říkala, že kokos patří do popelnice, protože je nehygienický… a&#160;ještě nějaký, ale to slovo už jsem zapomněla,“ vychrlila ze sebe Verunka. </p>
			<p class="MLP_text ParaOverride-1">Babička Agáta ji pohladila po vlasech. „Nic si z&#160;toho, holčičko, nedělej! Ona tetička Uršula je taková… zvláštní. A&#160;není to žádná tvoje opravdová tetička. Jen k&#160;nám ráda chodí na návštěvu. Příště jí sama neotvírej!“</p>
			<p class="MLP_text ParaOverride-1">„Ano,“ řekla Verunka. „Falešným tetičkám se neotevírá.“</p>
		</div>
</body>
</html>