<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">Červenec</p>
			<p class="MLP_uroven3_nadpis ParaOverride-2">1. <br/>Lukáš jede k&#160;moři</p>
			<p class="MLP_text_bez1radku ParaOverride-1">Verunka si povídala s&#160;babičkou Agátou v&#160;kuchyni a&#160;do toho někdo třikrát zazvonil.</p>
			<p class="MLP_text ParaOverride-1">„To je zase ona!“ vylekala se Verunka. „Tetička Uršule!“</p>
			<p class="MLP_text ParaOverride-1">„Ale jdi, takhle přece zvoní Lukáš. Jen běž otevřít,“ řekla babička Agáta. </p>
			<p class="MLP_text ParaOverride-1">A byl to Lukáš.</p>
			<p class="MLP_text ParaOverride-1">„Ha-lo!“ volal. „Niko, víš, co je dneska? Červenec! A&#160;víš, co máme? Prázdniny! A&#160;víš, kam s&#160;našima pojedeme? K&#160;moři!“</p>
			<p class="MLP_text ParaOverride-1">„To se máte!“ řekla Veronika a&#160;myslela to upřímně.</p>
			<p class="MLP_uroven3_nadpis ParaOverride-1">2. <br/>Prevít a&#160;Fanča k&#160;moři nejedou</p>
			<p class="MLP_text_bez1radku ParaOverride-1">Příští den přišli Lukášovi rodiče. Pan Urban nesl proutěný košík a&#160;paní Urbanová klec. V&#160;košíku se spokojeně rozvalovalo morče Fanča a&#160;v&#160;kleci poskakoval papoušek Prevít neboli Krása. </p>
			<p class="MLP_text ParaOverride-1">„Tak tady jsou,“ řekla paní Urbanová. „Doufám, že vám nepřidělají starosti.“</p>
			<p class="MLP_text ParaOverride-1">„Ale kdepak,“ řekl Verunčin tatínek a&#160;podíval se s&#160;obavami na papouška.</p>
			<p class="MLP_text ParaOverride-1">„Ale kdepak,“ řekla babička Agáta a&#160;podívala se s&#160;nechutí na morče.</p>
			<p class="MLP_text ParaOverride-1">„Je to jenom na čtrnáct dní. To víte, k&#160;moři si ty naše mazlíčky vzít nemůžeme,“ řekla Lukášova maminka.</p>
			<p class="MLP_text ParaOverride-1">„Žádný strach, budou tu jako doma,“ ujistil ji Verunčin tatínek.</p>
			<p class="MLP_uroven3_nadpis ParaOverride-1">3. <br/>Jako doma </p>
			<p class="MLP_text_bez1radku ParaOverride-1">A&#160;byli tu hned jako doma. Papoušek se rozhlédl po kuchyni. Babička Agáta měla vzorně uklizeno. „Krása! Krása!“ pochvaloval si&#160;– a&#160;vyhazoval slunečnicová semínka z&#160;klece na prostřený stůl. Fanča se dala do úklidu. Rejdila po stole a&#160;semínka z&#160;ubrusu sbírala.</p>
			<p class="MLP_text ParaOverride-1">„Ne! Ne! Na stůl ne,“ prosila babička Agáta. </p>
			<p class="MLP_text ParaOverride-1">„Prevít! Prevít!“ nadával morčeti papoušek. </p>
			<p class="MLP_text ParaOverride-1">A&#160;tatínek vydal rozhodnutí: „Musíme je rozdělit. To morče bude bydlet u&#160;Verunky. A&#160;papouškovi já osobně domluvím!“</p>
			<p class="MLP_uroven3_nadpis ParaOverride-1">4. <br/>Lukáš se trochu vytahuje</p>
			<p class="MLP_text_bez1radku ParaOverride-1">Před odjezdem se přišel Lukášek s&#160;Veronikou rozloučit. Slíbil, že něco senzačního u&#160;moře zažije. Veronika zase slíbila, že bude hlídat Fanču.</p>
			<p class="MLP_text ParaOverride-1">„Hlavně si hlídej ten svůj kokos,“ ušklíbl se Lukáš. Byl pyšný, že jede k&#160;moři, a&#160;tak se trochu vytahoval.</p>
			<p class="MLP_uroven3_nadpis ParaOverride-1">5. <br/>Dědek a&#160;Fanča spolu mluví</p>
			<p class="MLP_text_bez1radku ParaOverride-1">Verunka se obávala, že soužití dědka s&#160;morčetem nebude dělat dobrotu. Ale dopadlo to jinak. Kokosový dědek si Fanču oblíbil. A&#160;tak se s&#160;ní začal bavit. Mluvil na ni česky, Fanča mu odpovídala <span class="MLP_znak_kurziva_11b">morčečesky</span>.</p>
			<p class="MLP_text ParaOverride-1">Co je to za řeč? To je prostě řeč, kterou hovoří česká morčata. Kdyby Fanča byla z&#160;Číny, mluvila by <span class="MLP_znak_kurziva_11b">morčečínsky</span>.</p>
			<p class="MLP_text ParaOverride-1">„To mi můžeš věřit,“ řekl dědek Veronice. „Já procestoval celý svět!“</p>
			<p class="MLP_uroven3_nadpis ParaOverride-1">6. <br/>Verunka si představuje Londýn</p>
			<p class="MLP_text_bez1radku ParaOverride-1">Verunka si kousala nejdřív paleček, pak okusovala pastelku a&#160;nakonec nakreslila klikatou řeku a&#160;na ní malý pestře pomalovaný parníček. A&#160;plno lidiček na mostě. Jen jedna postava tam byla velká. K&#160;ní vedla šipka, ke které bylo připsáno <span class="MLP_znak_kurziva_11b">MAMINKA</span>.</p>
			<p class="MLP_uroven3_nadpis ParaOverride-1">7. <br/>Dědek se vychloubá</p>
			<p class="MLP_text_bez1radku ParaOverride-1">„To jsi namalovala moc pěkně,“ pochválil ji kokosový dědek. „Přesně takhle ta řeka vypadá. Jmenuje se Temže.“</p>
			<p class="MLP_text ParaOverride-1">„Tys byl v&#160;Londýně?!!“</p>
			<p class="MLP_text ParaOverride-1">„Hohó! Já jsem byl, holka, všude,“ vychloubal se dědek. „Já byl v&#160;mládí velký cestovatel.“</p>
			<p class="MLP_text ParaOverride-1">„Ale teď je s&#160;cestováním konec,“ řekla Verunka jako dospělá. „Asi tě budu zamykat, abych měla klid a&#160;mohla pomáhat tatínkovi, když je maminka pryč.“</p>
			<p class="MLP_uroven3_nadpis ParaOverride-1">8. <br/>Podtržená pusa</p>
			<p class="MLP_text_bez1radku ParaOverride-1">Za pár dnů přišel pohled z&#160;Londýna. Maminka v&#160;něm všechny pozdravovala a&#160;líbala. </p>
			<p class="MLP_text ParaOverride-1">„Ale mě líbá <span class="MLP_znak_kurziva_11b">podtrženě</span>!“ zářila Verunka.</p>
			<p class="MLP_text ParaOverride-1">„Jak se líbá podtrženě?“ divil se dědek. </p>
			<p class="MLP_text ParaOverride-1">„Takhle!“ řekla Verunka a&#160;ukázala mu ten pohled. Stálo tam tiskacími písmeny: VELKÁ PUSA VERUNCE! A&#160;slovo pusa bylo podtržené. </p>
			<p class="MLP_text ParaOverride-1">„Aha,“ pokýval hlavou dědek. „Tak to je tedy něco! Taková podtržená pusa vydá za tisíc mlaskavých a&#160;dvacet štípaných. Ale mně by stačila jedna obyčejná. Dej mi ji.“</p>
			<p class="MLP_text ParaOverride-1">„Nedám. Ty škrábeš a&#160;jsi… jsi nehygienický!“ smála se Verunka. A&#160;dědek byl rád, že už je zase rozjívená.</p>
			<p class="MLP_uroven3_nadpis ParaOverride-1">9. <br/>Dědek něco chystá</p>
			<p class="MLP_text_bez1radku ParaOverride-1">Ona totiž Verunka vůbec nebyla rozjívená pořád. Jen se jí občas stýskalo. Babička Agáta to viděla, a&#160;tak ji brala na dlouhé výlety. Hned po snídani vyrážely za Prahu a&#160;vracely se až pozdě odpoledne. Dědek zůstával doma s&#160;Fančou, protože něco chystal…</p>
			<p class="MLP_uroven3_nadpis ParaOverride-1">10. <br/>Dědek cvičí Fanču</p>
			<p class="MLP_text_bez1radku ParaOverride-1">Když se dědek naučil morčečesky, začal Fanču cvičit. Začal ji cvičit jako pejska. Nejdřív se jí to vůbec nelíbilo, ale pak si řekla, že je pořád lepší hrát si na pejska než se celý den nudit v&#160;košíku. A&#160;kromě toho, dědek věděl, kam babička Agáta schovává v&#160;kuchyni různé dobroty, a&#160;Fanče vždycky něco mlsného podstrčil.</p>
			<p class="MLP_uroven3_nadpis ParaOverride-1">11. <br/>Co Fanča uměla za pár dnů</p>
			<p class="MLP_text_bez1radku ParaOverride-1">Podávat pac.</p>
			<p class="MLP_text ParaOverride-1">Aportovat tenisák.</p>
			<p class="MLP_text ParaOverride-1">Sednout a&#160;lehnout na povel. </p>
			<p class="MLP_text ParaOverride-1">Plavat ve vaně čubičku.</p>
			<p class="MLP_text ParaOverride-1">Chodit po provaze.</p>
			<p class="MLP_text ParaOverride-1">Zahnat zloděje (toho hrál dědek).</p>
			<p class="MLP_uroven3_nadpis ParaOverride-1">12. <br/>Co Fanča neuměla</p>
			<p class="MLP_text_bez1radku ParaOverride-1">Vrtět ocáskem. </p>
			<p class="MLP_text ParaOverride-1">Štěkat.</p>
			<p class="MLP_text ParaOverride-1">Očichávat cizí pejsky. </p>
			<p class="MLP_text ParaOverride-1">Skákat přes oves. </p>
			<p class="MLP_text ParaOverride-1">Chodit na vodítku. </p>
			<p class="MLP_text ParaOverride-1">Zahnat kočku.</p>
			<p class="MLP_uroven3_nadpis ParaOverride-1">13. <br/>Dědek má sen a&#160;tajný plán</p>
			<p class="MLP_text_bez1radku ParaOverride-1">Kokosový dědek měl tajný důvod, proč si morče vycvičil. Pořád mu totiž strašila v&#160;hlavě falešná tetička Uršula. Každou noc se mu o&#160;ní zdálo. Třeba zrovna včera. Dědek měl sen. V&#160;tom snu byl jako vždycky na ostrově uprostřed moře. Ale neseděl v&#160;koruně palmy, teď byl přivázaný ke kůlu. A&#160;kolem něho tančila ne jedna, ale nejmíň deset tetiček Uršul.</p>
			<p class="MLP_text ParaOverride-1">„Teď už nám neuteče,“ volala ta nejstrašnější Uršula. „Umučíme ho. Zapíchneme ho! A&#160;pak ho sníme,“ radovaly se ostatní Uršuly. A&#160;najednou se tu objevil dobrý kouzelník! V&#160;ruce držel ananas pomalovaný válečnými barvami. Pozvedl ananas proti falešným tetičkám a&#160;pronesl něco tajemnou řečí. V&#160;tu ránu Uršuly zmizely a&#160;kokosový dědek se probudil.</p>
			<p class="MLP_uroven3_nadpis ParaOverride-1">14. <br/>Záhadný úsměv tetičky Uršuly</p>
			<p class="MLP_text_bez1radku ParaOverride-1">Celý příští den dědek o&#160;svém snu přemýšlel. A&#160;tetička Uršula znenadání přišla! V&#160;předsíni si odložila tašku a&#160;deštník a&#160;v&#160;kuchyni se vyptávala na Verunku, kde je a&#160;jestli si pravidelně čistí zoubky.</p>
			<p class="MLP_text ParaOverride-1">„Právě teď jsou s&#160;babičkou Agátou v&#160;botanické zahradě,“ řekl tatínek. </p>
			<p class="MLP_text ParaOverride-1">„A&#160;nemají tam ve skleníku také kokosové palmy?“ zeptala se tetička Uršula podezřívavě.</p>
			<p class="MLP_text ParaOverride-1">„To nevím,“ divil se tatínek. „Proč se ptáte?“</p>
			<p class="MLP_text ParaOverride-1">Ale tetička Uršula se jen záhadně usmála.</p>
			<p class="MLP_uroven3_nadpis ParaOverride-1">15. <br/>Fanča šmejdí ráda</p>
			<p class="MLP_text_bez1radku ParaOverride-1">Dědek všechno slyšel. V&#160;pokojíku s&#160;ním byla Fanča a&#160;dědek dostal nápad.</p>
			<p class="MLP_text ParaOverride-1">„Fančo, teď je ta pravá chvíle! Chceš se stát pomocnicí velkého detektiva?“ zašeptal. „V&#160;kuchyni sedí tetička Uršula. Je podezřelá! Dokázala bys jí prošmejdit byt a&#160;najít tam něco strašného?“</p>
			<p class="MLP_text ParaOverride-1">„No jéje. Já šmejdím moc ráda!“ řekla Fanča.</p>
			<p class="MLP_text ParaOverride-1">„Koukej, nechala tu tašku. Když se do ní schováš, tetička Uršula si tě sama domů donese,“ zašeptal.</p>
			<p class="MLP_text ParaOverride-1">„Ale jak se dostanu zpátky?“</p>
			<p class="MLP_text ParaOverride-1">„Provázkovou poštou,“ odpověděl dědek. „Svedeš to?“</p>
			<p class="MLP_text ParaOverride-1">„Levou zadní,“ řekla Fanča a&#160;pravou přední dala dědkovi pac. Pak se rozhlédla a&#160;skočila do tašky.</p>
			<p class="MLP_uroven3_nadpis ParaOverride-1">16. <br/>Krabice plná korálků</p>
			<p class="MLP_text_bez1radku ParaOverride-1">Tetička Uršula položila na kuchyňský stůl velkou krabici.</p>
			<p class="MLP_text">„To jsem přinesla Verunce, aby si měla s&#160;čím hrát,“ řekla a&#160;otevřela víko.</p>
			<p class="MLP_text ParaOverride-1">Krabice byla plná skleněných korálků. Jak v&#160;krabici zacinkaly, probudily papouška. „Krása, krása!“ křičel a&#160;poskakoval v&#160;kleci.</p>
			<p class="MLP_text ParaOverride-1">„Ať Verunka ty korálky pěkně navléká. Je to mnohem zábavnější než si hrát s&#160;nějakým starým kokosem!“</p>
			<p class="MLP_text ParaOverride-1">Pak vstala od stolu a&#160;řekla: „Na shledanou, pane Huberte. Ahojka, roztomilý papoušku!“ V&#160;předsíni popadla svou tašku a&#160;deštník, a&#160;důstojně odkráčela.</p>
			<p class="MLP_text ParaOverride-1">„Prevít! Prevít!“ křičel za ní papoušek, ale tetička to už naštěstí neslyšela.</p>
			<p class="MLP_uroven3_nadpis ParaOverride-1">17. <br/>Tetičce Uršule zájem lichotí</p>
			<p class="MLP_text_bez1radku ParaOverride-1">Na ulici se Fanča vysoukala z&#160;tašky a&#160;usadila se tetičce Uršule na klobouku. Lidé se zastavovali a&#160;otáčeli, ale tetička Uršula si pyšně vykračovala s&#160;tím svým roztodivným kloboukem na hlavě a&#160;s&#160;morčetem na klobouku. Dokonce jí ten zájem lichotil.</p>
			<p class="MLP_uroven3_nadpis ParaOverride-1">18. <br/>Něco o&#160;tetičce Uršule</p>
			<p class="MLP_text_bez1radku ParaOverride-1">Tetička Uršula bydlela v&#160;přízemí malé vily nedaleko od Hubertů. Žila sama. Nikdy se nevdala, protože slyšela, že muži chodí na pivo nebo na fotbal, nic po sobě neuklidí, mluví nespisovně a&#160;neradi se holí. Děti také mít nechtěla.</p>
			<p class="MLP_text">„<span class="MLP_znak_kurziva_11b">Děti se tak snadno ušpiní!</span>“ říkala. „A&#160;dělají nepořádek!“ Proto ráda chodila na návštěvy napomínat cizí děti, aby mluvily spisovně, nemlaskaly, nedrobily a&#160;nehrály si s&#160;nehygienickými hračkami.</p>
			<p class="MLP_uroven3_nadpis ParaOverride-1">19. <br/>Fanča spatří něco strašného</p>
			<p class="MLP_text_bez1radku ParaOverride-1">Tetička Uršula přišla domů. Tašku a&#160;klobouk i&#160;s&#160;morčetem pověsila na věšák. Zmizela v&#160;obýváku a&#160;zavřela za sebou dveře. Fanča chvíli počkala, pak seskočila na podlahu. A&#160;hned začala šmejdit. Vklouzla do ložnice. Byla tu nastlaná postel, prádelník, na něm plno porcelánových figurek a&#160;sametová pohovka. A&#160;na té pohovce si hovělo něco strašného!</p>
			<p class="MLP_uroven3_nadpis ParaOverride-1">20. <br/>Co je strašnějšího než kočka</p>
			<p class="MLP_text_bez1radku ParaOverride-1">Pro morčata je jen jedno zvíře strašnější než kočka. Je to kocour. To, co se zježilo na pohovce, byl kocour! Kocour zařval a&#160;vyskočil. Fanča zapištěla a&#160;uskočila. Kocour vyrazil a&#160;smetl z&#160;pohovky na koberec všechny polštářky. Fanča shodila z&#160;prádelníku všechny porcelánové figurky. Kocour zařval jako tygr. Hned nato Fanča zakvičela jako morče a&#160;tetička Uršula zaječela jako tetička Uršula. Uslyšela třeskot skla a&#160;přihnala se do ložnice.</p>
			<p class="MLP_uroven3_nadpis ParaOverride-1">21. <br/>Dílo zkázy</p>
			<p class="MLP_text_bez1radku ParaOverride-1">V&#160;ložnici tetička Uršula spatřila dílo zkázy: střepy na podlaze, potrhané polštáře a&#160;dečky, svého kocoura, který byl zježený a&#160;samé peří. A&#160;pak spatřila morče! Ale než se vzpamatovala, proklouzla Fanča oknem na zahrádku a&#160;odtud dírou v&#160;plotě na ulici. Upalovala domů.</p>
			<p class="MLP_uroven3_nadpis ParaOverride-1">22. <br/>Co ví každé malé morče</p>
			<p class="MLP_text_bez1radku ParaOverride-1">Kokosový dědek spustil z&#160;okna provázek a&#160;Fanča hbitě vyšplhala nahoru.</p>
			<p class="MLP_text ParaOverride-1">„Tak co jsi u&#160;tetičky Uršuly viděla?“</p>
			<p class="MLP_text ParaOverride-1">„Hrůzu hrůzoucí,“ otřásla se Fanča. </p>
			<p class="MLP_text ParaOverride-1">„Povídej, povídej! Co to bylo?“</p>
			<p class="MLP_text ParaOverride-1">„KOCOUR!“ řekla Fanča velikým hlasem. </p>
			<p class="MLP_text ParaOverride-1">„A&#160;co je na nějakém kocourovi tak strašného?“ nechápal dědek.</p>
			<p class="MLP_text ParaOverride-1">„Všecko,“ řekla Fanča, „to ví každé malé morče.“</p>
			<p class="MLP_uroven3_nadpis ParaOverride-1">23. <br/>Lukášek se vrací</p>
			<p class="MLP_text_bez1radku ParaOverride-1">Příští den ráno oznámila babička Agáta, že se Urbanovi vracejí z&#160;dovolené. Verunka vyskočila radostí. „Myslíš, že mi Lukášek přiveze kousek moře?“</p>
			<p class="MLP_text ParaOverride-1">„Copak se moře dá vozit v&#160;kufru?“ zasmála se babička Agáta.</p>
			<p class="MLP_text ParaOverride-1">„Ale víš co? My spolu něco dobrého uvaříme a&#160;pozveme je na oběd. Co má Lukášek rád?“</p>
			<p class="MLP_text ParaOverride-1">„Smažený sýr s&#160;tatarkou a&#160;hranolky,“ řekla Veronika nesmlouvavým hlasem.</p>
			<p class="MLP_text ParaOverride-1">„Tak dobrá,“ povzdechla si babička Agáta. „Je to sice nezdravé, ale oni si jistě u&#160;moře užili zdraví až dost.“</p>
			<p class="MLP_uroven3_nadpis ParaOverride-1">24. <br/>Moře je jenom u&#160;moře</p>
			<p class="MLP_text_bez1radku ParaOverride-1">„Dneska se vrátí Lukáš!“ Verunka běžela tu zprávu oznámit dědkovi. </p>
			<p class="MLP_text ParaOverride-1">„Myslíš, že ti přiveze kousek moře?“ zeptal se dědek.</p>
			<p class="MLP_text ParaOverride-1">Verunka se rozesmála. „Jé, ty jsi ale hloupý! Moře je jenom u&#160;mo­ře! Copak se dá vozit v&#160;kufru?“</p>
			<p class="MLP_text ParaOverride-1">„Ale dá,“ odpověděl dědek vážně. „Já jsem si od každého moře vždycky přivezl kousíček domů.“</p>
			<p class="MLP_text ParaOverride-1">„Zase mě balamutíš!“</p>
			<p class="MLP_text ParaOverride-1">„Nebalamutím. Jestli tě má Lukáš rád, tak ti kousek moře určitě přiveze.“</p>
			<p class="MLP_text ParaOverride-1">„Vážně?“ zeptala se Verunka.</p>
			<p class="MLP_text ParaOverride-1">„Copak jsem si někdy vymýšlel?“ urazil se kokosový dědek.</p>
			<p class="MLP_uroven3_nadpis ParaOverride-1">25. <br/>Bylo to docela fajn</p>
			<p class="MLP_text_bez1radku ParaOverride-1">„Bylo to tu s&#160;tebou docela fajn,“ řekla Fanča dědkovi, „ale teď už se těším na Lukáška.“</p>
			<p class="MLP_text ParaOverride-1">„Škoda, že jsme nic nevypátrali o&#160;tetičce Uršule,“ řekl dědek.</p>
			<p class="MLP_text ParaOverride-1">„Možná, že není tak strašná. Třeba se ti to jenom zdálo.“</p>
			<p class="MLP_text ParaOverride-1">„Nezdálo! Mně se nikdy nic nezdá! Už jsi jako Veronika. Ta si taky myslí, že se mi buď něco zdá, nebo že si vymýšlím!“ rozčiloval se dědek.</p>
			<p class="MLP_text ParaOverride-1">„Tak už se nevztekej a&#160;pojď si se mnou hrát na kočku a&#160;myš!“ prosila Fanča. „Ale já budu kočka!“</p>
			<p class="MLP_uroven3_nadpis ParaOverride-1">26. <br/>Nevydařená hra</p>
			<p class="MLP_text_bez1radku ParaOverride-1">Kokosového dědka vůbec nebavilo hrát si na myš, nakonec však svolil. Ale moc mu to nešlo.</p>
			<p class="MLP_text ParaOverride-1">„Fančo, tahle hra nám moc nejde,“ řekl dědek. „Zkusíme nějakou jinou.“</p>
			<p class="MLP_text ParaOverride-1">„A&#160;jakou?“</p>
			<p class="MLP_text ParaOverride-1">„No třeba…“ dědek se zamyslel. „Třeba na kokosového dědka a&#160;na psa.“</p>
			<p class="MLP_text ParaOverride-1">„Ale to jsme přece hráli pořád,“ zívla Fanča.</p>
			<p class="MLP_uroven3_nadpis ParaOverride-1">27. <br/>Kousek moře u&#160;Hubertů</p>
			<p class="MLP_text_bez1radku ParaOverride-1">Kolem poledne se po celém domě rozléhalo „Ha-lo! Ha-lo!“. A&#160;Lukáš hned ve dveřích Veronice něco podal. </p>
			<p class="MLP_text ParaOverride-1">„To je pro tebe,“ řekl slavnostně.</p>
			<p class="MLP_text ParaOverride-1">„Co je to?“ divila se Verunka. Vypadalo to jako kornout, ale bylo to divně zakroucené a&#160;tvrdé jako beraní roh. </p>
			<p class="MLP_text ParaOverride-1">„Kousek moře. Dej si to k&#160;uchu a&#160;zavři oči.“</p>
			<p class="MLP_text ParaOverride-1">Byla to mořská mušle. Verunka si ji přiložila k&#160;uchu a&#160;slyšela, jak v&#160;ní moře hučí a&#160;šplouchá. A&#160;za zavřenými víčky viděla, jak se to moře vzdouvá a&#160;kolébá. A&#160;byla ráda, že ji Lukášek má rád a&#160;že si kokosový dědek vůbec nevymýšlí.</p>
			<p class="MLP_uroven3_nadpis ParaOverride-1">28. <br/>Oběd na přivítanou</p>
			<p class="MLP_text_bez1radku ParaOverride-1">Oběd všem chutnal. Nejvíc Verunce. V&#160;kuchyni seděl opálený Lukášek s&#160;opálenou maminkou a&#160;opáleným tatínkem a&#160;Verunka s&#160;neopáleným tatínkem a&#160;s&#160;babičkou Agátou. V&#160;košíku se rozvalovala Fanča, na okně seděl kokos, v&#160;kleci pospával papoušek. Všichni o&#160;překot vyprávěli, jak se měli a&#160;co zažili. Jen kokosový dědek s&#160;Fančou předstírali, že vůbec nic nezažili.</p>
			<p class="MLP_uroven3_nadpis ParaOverride-1">29. <br/>Po obědě se ozval zvonek</p>
			<p class="MLP_text_bez1radku ParaOverride-1">Po obědě se podávala káva a&#160;babiččin vyhlášený dort s&#160;citronovou polevou. Tatínkové si povolili kravaty a&#160;pásky u&#160;kalhot. Lukášova maminka něco řešila s&#160;babičkou Agátou a&#160;Lukáš s&#160;Verunkou se pod stolem kopali, protože tu byla trochu nuda.</p>
			<p class="MLP_text ParaOverride-1">A&#160;do toho se ozval zvonek.</p>
			<p class="MLP_text ParaOverride-1">Jeden dlouhý ječivý tón.</p>
			<p class="MLP_text ParaOverride-1">„Proboha!“ zvolala babička Agáta. „Takhle zvoní jedině tetička Uršula!“</p>
			<p class="MLP_uroven3_nadpis ParaOverride-1">30. <br/>Nové korálky</p>
			<p class="MLP_text_bez1radku ParaOverride-1">Tetička Uršula vešla do kuchyně s&#160;velkou krabicí a&#160;podala ji Verunce: „Zde jsem ti, děvče, přinesla nové korálky. Doufám, že ty předešlé už máš navlečené.“</p>
			<p class="MLP_text ParaOverride-1">„Nemám,“ špitla Verunka.</p>
			<p class="MLP_text ParaOverride-1">„Víte, ono bylo tak hezky. Pořád si hrála někde venku,“ omlouval Verunku tatínek. </p>
			<p class="MLP_text ParaOverride-1">„Ale celý srpen bude podle předpovědi pršet!“ řekla tetička Uršula významně.</p>
			<p class="MLP_uroven3_nadpis ParaOverride-1">31. <br/>Za všechno může ko… ko… ko…</p>
			<p class="Normal ParaOverride-4">Najednou spatřila morče. Fanča vylezla z&#160;košíku a&#160;vycenila zuby.</p>
			<p class="MLP_text"> „<span class="MLP_znak_kurziva_11b">Pomoc!</span>“ ječela tetička Uršula. „Chyťte to strašné zvíře! Obrátilo mi byt vzhůru nohama a&#160;chudák můj kocourek z&#160;toho dostal psotník!“</p>
			<p class="MLP_text ParaOverride-1">Kokosový dědek na okně poskočil a&#160;chtěl se schovat za záclonu. Ale tím jen připoutal tetiččinu pozornost. Ukazovala na něho prstem a&#160;hlas se jí třásl.</p>
			<p class="MLP_text ParaOverride-1">„A&#160;za všechno může tenhleten ko… ko… ko…“</p>
			<p class="MLP_text ParaOverride-1">Uršula vyběhla na ulici, ani se nerozloučila.</p>
			<p class="MLP_text ParaOverride-1">A&#160;to koktání ji přešlo až doma.</p>
		</div>
</body>
</html>