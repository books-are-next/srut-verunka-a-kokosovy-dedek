<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Srpen</p>
			<p class="MLP_uroven3_nadpis ParaOverride-2">1. <br/>Lukáš něco chce</p>
			<p class="MLP_text_bez1radku ParaOverride-1">„My zítra letíme letadlem do Londýna za maminkou,“ chlubila se Veronika Lukáškovi.</p>
			<p class="MLP_text ParaOverride-1">„A&#160;nebojíš se?“</p>
			<p class="MLP_text ParaOverride-1">„Ty ses bál?“</p>
			<p class="MLP_text ParaOverride-1">„Proč já? Já jsem přece kluk!“</p>
			<p class="MLP_text ParaOverride-1">„Ale hloupej! Když si myslíš, že holky se bojej.“</p>
			<p class="MLP_text ParaOverride-1">„Tak promiň. Já to tak nemyslel,“ řekl Lukášek tak mírně a&#160;sladce, že Veroniku napadlo: </p>
			<p class="MLP_text ParaOverride-1">„Ten bude určitě něco chtít!“</p>
			<p class="MLP_text ParaOverride-1">A&#160;měla pravdu. „Víš, kdybys chtěla,“ začal Lukáš ledabyle, „kdybys chtěla, tak ti pohlídám ten tvůj kokos. Vzal bych ho s&#160;sebou na venkov k&#160;dědečkovi. Co ty na to?“</p>
			<p class="MLP_uroven3_nadpis ParaOverride-1">2. <br/>Každý má dědečka</p>
			<p class="MLP_text_bez1radku ParaOverride-1">Veronika dělala, že neslyší.</p>
			<p class="MLP_text ParaOverride-1">Řekla jen: „Ty máš dědečka?“</p>
			<p class="MLP_text ParaOverride-1">„Každý má přece dědečka,“ odsekl Lukáš otráveně. Pak se zarazil: „Teda až na tebe.“</p>
			<p class="MLP_text ParaOverride-1">„A&#160;tak moc bych nějakého chtěla!“</p>
			<p class="MLP_text ParaOverride-1">„Poslouchej, nejsi ty nějaká divná? Chtít dědečka! Copak je to nějaká hračka?“</p>
			<p class="MLP_text ParaOverride-1">„Není. Ale tvůj dědeček si přece s&#160;tebou hraje, ne?“</p>
			<p class="MLP_text ParaOverride-1">„Ach jo, s&#160;tebou není řeč,“ povzdechl si Lukášek. „Ty pořád něco meleš o&#160;dědečcích!“</p>
			<p class="MLP_uroven3_nadpis ParaOverride-1">3. <br/>Babička Agáta přichází vždycky včas</p>
			<p class="MLP_text_bez1radku ParaOverride-1">Hned nato se objevila před domem babička Agáta. </p>
			<p class="MLP_text ParaOverride-1">„Víš, co mě, Verunko, zrovna napadlo? Že ten tvůj kokos vezmeme s&#160;sebou do Londýna! Třeba tam vypátráme, kdo ti ho z&#160;Haiti poslal!“</p>
			<p class="MLP_text ParaOverride-1">Verunka jí z&#160;radosti skočila kolem krku.</p>
			<p class="MLP_text ParaOverride-1">A&#160;Lukášek protáhl obličej.</p>
			<p class="MLP_text ParaOverride-1">„Tak se netvař,“ utěšovala ho Veronika. „Já ti z&#160;Londýna přivezu… kousek Londýna!“</p>
			<p class="MLP_uroven3_nadpis ParaOverride-1">4. <br/>Nejmazanější babička na světě</p>
			<p class="MLP_text_bez1radku ParaOverride-1">Příští den Verunka nevěděla, jestli se v&#160;letadle přece jen nebude trochu bát, ale ještě větší strach měla z&#160;té slečny u&#160;přepážky na odbavování zavazadel.</p>
			<p class="MLP_text ParaOverride-1">„A&#160;co když zase řekne, že kokos je potravina?“ strachovala se.</p>
			<p class="MLP_text ParaOverride-1">„Neřekne,“ zašeptala babička Agáta. „Protože on je tady,“ ukázala na tašku, kterou nesla přes rameno. „A&#160;v&#160;příručním zavazadle se nesmějí převážet nože, nůžky, revolvery a&#160;tak, ale o&#160;kokosu tam není ani slovo.“</p>
			<p class="MLP_text ParaOverride-1">„Ty jsi ta nejhodnější babička na světě,“ řekla Verunka.</p>
			<p class="MLP_text ParaOverride-1">„A&#160;nejmazanější,“ usmála se babička Agáta.</p>
			<p class="MLP_uroven3_nadpis ParaOverride-1">5. <br/>Dědek se smí tajně dívat</p>
			<p class="MLP_text_bez1radku ParaOverride-1">V&#160;letadle Agáta nenápadně strčila kokos do Verunčina batůžku.</p>
			<p class="MLP_text ParaOverride-1">Když se letadlo vzneslo, měla Verunka takové lehounké strachové bolení v&#160;bříšku, ale pak už se jen dívala, jak je město pod nimi malinké a&#160;jak se rybníky a&#160;jezera dole třpytí jako stříbrné mince. Na klíně měla batůžek, otevřela ho a: „Pssst!“</p>
			<p class="MLP_text ParaOverride-1">Z&#160;batůžku vykoukl slaměný klobouček.</p>
			<p class="MLP_text ParaOverride-1">„Ani muk! Můžeš se taky dívat, ale tajně!“ zašeptala Verunka a&#160;dědek přikývl.</p>
			<p class="MLP_uroven3_nadpis ParaOverride-1">6. <br/>Dědek dělá papouška</p>
			<p class="MLP_text_bez1radku ParaOverride-1">Verunka byla k&#160;okýnku úplně přilepená, dědek tajně vykukoval, ale po chvíli už to nevydržel a&#160;křičel: „<span class="MLP_znak_kurziva_11b">Krása! Krása!</span>“</p>
			<p class="MLP_text">Verunka se vylekaně podívala na babičku Agátu a&#160;pak na tatínka. </p>
			<p class="MLP_text">„Buď zticha, chceš se prozradit?“ okřikla dědka.</p>
			<p class="MLP_text">A&#160;dědek spiklenecky zašeptal:</p>
			<p class="MLP_text">„To nechci. Proto přece dělám papouška a&#160;křičím jako on: Krása! Krása!“</p>
			<p class="MLP_uroven3_nadpis ParaOverride-1">7. <br/>Pár slziček</p>
			<p class="MLP_text_bez1radku ParaOverride-1">Na londýnském letišti bylo lidí jak mravenců v&#160;mraveništi, ale Verunka maminku už z&#160;dálky poznala a&#160;hned se k&#160;ní rozběhla. A&#160;jak se to někdy z&#160;velké radosti stává, objevilo se i&#160;pár slziček. Ale ty si statečně utřela rukávem.</p>
			<p class="MLP_uroven3_nadpis ParaOverride-1">8. <br/>Co si Verunka s&#160;dědkem slíbili</p>
			<p class="MLP_text_bez1radku ParaOverride-1">Maminka pronajala byt ve starém, úzkém domě na nábřeží Temže. Verunka dostala komůrku s&#160;balkonkem. Vedle ní měla ložnici babička Agáta a&#160;ve větším pokoji byl tatínek s&#160;maminkou.</p>
			<p class="MLP_text ParaOverride-1">„Tady budeš mít pěkný výhled na řeku. Ale nesmíš se mi ztratit. Slibuješ?“ řekla Verunka dědkovi.</p>
			<p class="MLP_text ParaOverride-1">„A&#160;ty se mi taky nesmíš ztratit. Slibuješ?“ řekl dědek. Svorně si to slíbili, ale hned první den se ztratila babička Agáta.</p>
			<p class="MLP_uroven3_nadpis ParaOverride-1">9. <br/>Taková zvláštní loď</p>
			<p class="MLP_text_bez1radku ParaOverride-1">To bylo tak. Sotva babička Agáta složila ve svém pokoji kufry, vyšla ven k&#160;řece a&#160;ucítila vůni moře. Potom spatřila připlouvat pestře pomalovanou loď. A&#160;právě ta tu vůni přivážela. Na přídi stál mladý, do hněda opálený námořník a&#160;vesele na babičku Agátu mával, ale to není všechno&#160;– ta loď měla na boku jméno! </p>
			<p class="MLP_text ParaOverride-1">„HAITI!“ četla babička Agáta nahlas, když loď přirazila ke břehu.</p>
			<p class="MLP_uroven3_nadpis ParaOverride-1">10. <br/>Takový zvláštní námořník</p>
			<p class="MLP_text_bez1radku ParaOverride-1">A&#160;ten námořník vyskočil z&#160;lodi, popadl babičku Agátu v&#160;pase a&#160;přenesl ji lehounce jako pírko na palubu.</p>
			<p class="MLP_text ParaOverride-1">„Co to děláte?“ bránila se babička Agáta. Ale jen trochu.</p>
			<p class="MLP_text ParaOverride-1">„Copak jste si mě nepřivolala?“ divil se námořník. „Nebo se vám tady nelíbí?“</p>
			<p class="MLP_text ParaOverride-1">„Líbí,“ hlesla babička Agáta, protože loď byla plná klecí s&#160;papouš­ky. Někteří vypadali jako Lukášův Prevít&#160;– a&#160;v&#160;akváriích se proháněly barevné ryby, v&#160;koších vonělo cizí ovoce. </p>
			<p class="MLP_text ParaOverride-1">„Líbí,“ opakovala babička Agáta, „ale když já se musím vrátit.“</p>
			<p class="MLP_text ParaOverride-1">„Všichni se musíme jednou vrátit,“ usmál se námořník a&#160;loď vyplula.</p>
			<p class="MLP_uroven3_nadpis ParaOverride-1">11. <br/>Dědek všechno viděl</p>
			<p class="MLP_text_bez1radku ParaOverride-1">Tohle všechno se seběhlo velice rychle a&#160;tajně&#160;– a&#160;přece to někdo viděl. Kokosový dědek! Viděl to z&#160;balkonku a&#160;vůbec se nesnažil babičku Agátu zadržet nebo na ni zavolat. Ani se nepohnul, jen se dál tak nějak zasněně, jako by podřimoval, díval na řeku…</p>
			<p class="MLP_uroven3_nadpis ParaOverride-1">12. <br/>Dědkovy hádanky</p>
			<p class="MLP_text_bez1radku ParaOverride-1">„Dědku! Ty si tady klidně spíš a&#160;nám se ztratila babička!“ vytrhla ho ze snění Verunka.</p>
			<p class="MLP_text ParaOverride-1">„A&#160;co když se neztratila? Co když se našla?“</p>
			<p class="MLP_text ParaOverride-1">„Nech si ty hádanky, prosím tě!“ rozzlobila se Verunka a&#160;hodila dědka do batůžku.</p>
			<p class="MLP_text ParaOverride-1">„Musíme ji najít!“</p>
			<p class="MLP_text ParaOverride-1">Venku před domem už stáli maminka s&#160;tatínkem a&#160;rozmlouvali s&#160;londýnským policistou. Hleděl na ně z&#160;výšky a&#160;usmíval se. Paní Hubertová s&#160;ním mluvila anglicky a&#160;pan Hubert líčení ztráty babičky Agáty doplňoval rukama.</p>
			<p class="MLP_uroven3_nadpis ParaOverride-1">13. <br/>Umí babička anglicky?</p>
			<p class="MLP_text_bez1radku ParaOverride-1">„Všechno se vysvětlí,“ říkal policista. „Děti se někdy ztrácejí&#160;– ale babičky?“</p>
			<p class="MLP_text ParaOverride-1">„Jenže babička Agáta má někdy nápady jako dítě,“ žalovala maminka. </p>
			<p class="MLP_text ParaOverride-1">„A&#160;umí anglicky?“ zeptal se policista. </p>
			<p class="MLP_text ParaOverride-1">„Jenom písničky od Beatles,“ odpověděla maminka.</p>
			<p class="MLP_text ParaOverride-1">„Tak to se u&#160;nás neztratí!“ uklidnil ji policista.</p>
			<p class="MLP_uroven3_nadpis ParaOverride-1">14. <br/>Úplně maličký polda</p>
			<p class="MLP_text_bez1radku ParaOverride-1">Zatímco tatínek s&#160;maminkou popisovali, jak babička Agáta vypadá a&#160;jaké měla na sobě šaty, vykoukl dědek z&#160;batůžku a&#160;zašeptal:</p>
			<p class="MLP_text ParaOverride-1">„Verunko, já myslím, že babička Agáta nikam neodešla. <span class="MLP_znak_kurziva_11b">Ona odplula!</span>“</p>
			<p class="MLP_text ParaOverride-1">„Co to zase pleteš?“ okřikla ho Verunka. </p>
			<p class="MLP_text ParaOverride-1">„Uvidíš, když se podíváme z&#160;mostu,“ odpověděl dědek tak klidně a&#160;rozhodně, že ho Verunka poslechla. Ve vteřině byli pryč.</p>
			<p class="MLP_text ParaOverride-1">„Teď se nám ztratila i&#160;dceruška!“ zalkala maminka, a&#160;to bylo i&#160;na toho velikánského klidného poldu moc. Pod tím návalem neštěstí se sesypal a&#160;byl najednou úplně maličký…</p>
			<p class="MLP_uroven3_nadpis ParaOverride-1">15. <br/>Verunka žasne</p>
			<p class="MLP_text_bez1radku ParaOverride-1">Verunka stála na mostě a&#160;dívali se s&#160;dědkem na řeku. Dole pod nimi se kolébaly velké nákladní lodě, vesele houkal výletní parník&#160;a… </p>
			<p class="MLP_text ParaOverride-1">„Tamhle!“ vykřikl najednou dědek. „Vidíš tu zvláštní loď? A&#160;vidíš, koho má na palubě?“</p>
			<p class="MLP_text ParaOverride-1">A&#160;Verunka užasla. Byla to pestře pomalovaná kocábka, ale přesně taková, jakou nakreslila, když si představovala Londýn! A&#160;když ta loď proplouvala pod mostem, někdo na ni z&#160;paluby zamával.</p>
			<p class="MLP_text ParaOverride-1"><span class="MLP_znak_kurziva_11b">Byla to babička Agáta!</span></p>
			<p class="MLP_uroven3_nadpis ParaOverride-1">16. <br/>Tatínek si klepe na čelo</p>
			<p class="MLP_text_bez1radku ParaOverride-1">Veronice dlouho trvalo, než se z&#160;toho úžasu vzpamatovala. Hodně dlouho. Když se za chvíli vrátila zase před dům, babička Agáta už tam stála a&#160;maminka ji starostlivě držela kolem ramen a&#160;asi popáté se ptala: „Kde jsi, prosím tě, byla?“</p>
			<p class="MLP_text ParaOverride-1">„Na Haiti,“ odpovídala babička Agáta&#160;– a&#160;tatínek si nenápadně klepal na čelo. Jenže babička Agáta to viděla a&#160;řekla vlídně: „To se ví, Bedřichu, že ne na ostrově Haiti! Jen jsem se trochu projela na lodi, která se docela náhodou jmenuje Haiti.“</p>
			<p class="MLP_uroven3_nadpis ParaOverride-1">17. <br/>Verunka chce vidět královnu</p>
			<p class="MLP_text_bez1radku ParaOverride-1">Všichni byli rádi, že všechno dobře dopadlo, a&#160;maminka řekla: „A&#160;teď si vás pěkně zavřu do auta, abyste se mi neztratili, a&#160;projedeme se městem. Já vám všechno ukážu. Co byste chtěli vidět?“</p>
			<p class="MLP_text ParaOverride-1">„Já bych chtěla vidět královnu. Lukáš říkal, že v&#160;Anglii mají opravdickou královnu,“ přihlásila se Verunka.</p>
			<p class="MLP_text ParaOverride-1">„A&#160;já bych chtěla vidět tržnici. Mně jeden hezký námořník říkal, že tam vozí z&#160;Haiti papoušky a&#160;ovoce a&#160;cizokrajné ryby,“ řekla babička Agáta.</p>
			<p class="MLP_uroven3_nadpis ParaOverride-1">18. <br/>Vydařený výlet</p>
			<p class="MLP_text_bez1radku ParaOverride-1">A&#160;pak celé odpoledne až do večera jezdili křížem krážem. Neviděli všecko, protože Londýn je moc velké město, ale viděli toho hodně. Jen ta tržnice, kterou chtěla vidět babička, byla už zavřená. A&#160;paní královna, kterou chtěla vidět Verunka, nebyla zrovna doma. Jinak se ten výlet moc vydařil a&#160;všichni si libovali. Pouze maminka trochu hubovala. Nelíbilo se jí, že Verunka pořád s&#160;sebou tahá ten starý, ošuntělý batůžek.</p>
			<p class="MLP_uroven3_nadpis ParaOverride-1">19. <br/>Zvláštní batůžek</p>
			<p class="MLP_text_bez1radku ParaOverride-1">Ráno babička Agáta řekla: „Maminka má pravdu. S&#160;tím starým batůžkem tady děláš ostudu. Jdeme ti koupit nový.“</p>
			<p class="MLP_text ParaOverride-1">„Ale nějaký zvláštní,“ prosila Verunka.</p>
			<p class="MLP_text ParaOverride-1">A&#160;šly. Verunka se dívala po dětech, jaké nosí ruksáčky, ale žádný jí nepřipadal dost zvláštní. Až narazily na obchod, kde jich měli stovky&#160;– a&#160;jeden z&#160;nich byl úplně zvláštní!</p>
			<p class="MLP_text_-I- ParaOverride-1">Vypadal jako kokosový dědek.</p>
			<p class="MLP_uroven3_nadpis ParaOverride-1">20. <br/>Nejnovější móda</p>
			<p class="MLP_text_bez1radku ParaOverride-1">Když s&#160;tím batůžkem přišly domů, tatínek spráskl ruce: „No toto! Co jste to koupily za opičárnu?“</p>
			<p class="MLP_text ParaOverride-1">„To je nejnovější móda,“ řekla babička Agáta. </p>
			<p class="MLP_text ParaOverride-1">„Takový v&#160;Praze nikdo nemá,“ dodala Verunka. </p>
			<p class="MLP_text ParaOverride-1">„No právě!“ zlobil se tatínek. „Děti se ti budou smát, že nosíš na zádech kokos.“</p>
			<p class="MLP_text ParaOverride-1">„Tak ať!“ řekla Verunka umíněně. „Lepší nosit na zádech kokos než dědka!“</p>
			<p class="MLP_uroven3_nadpis ParaOverride-1">21. <br/>Nejzpůsobnější dědoušek na světě</p>
			<p class="MLP_text_bez1radku ParaOverride-1">Verunka nový batůžek ukázala dědkovi, ten hned skočil dovnitř a&#160;volal: „Ha-lo! Padne mi jako ulitý! Teď se mnou můžeš chodit po městě a&#160;nikdo nic nepozná.“</p>
			<p class="MLP_text ParaOverride-1">„Ale budeš se chovat způsobně a&#160;tajně. Slibuješ?“</p>
			<p class="MLP_text ParaOverride-1">„Budu ten nejzpůsobnější a&#160;nejtajnější dědoušek na světě,“ slíbil dědek.</p>
			<p class="MLP_uroven3_nadpis ParaOverride-1">22. <br/>Dědek se rád ztrácí</p>
			<p class="MLP_text_bez1radku ParaOverride-1">Příští den ráno musela maminka do té své cestovní kanceláře a&#160;tatínek s&#160;Veronikou se rozhodli, že ji tam odpoledne navštíví.</p>
			<p class="MLP_text ParaOverride-1">Nejdřív jeli červeným patrovým autobusem, pak šli pěšky a&#160;pak…</p>
			<p class="MLP_text ParaOverride-1">„Myslím, že jsme se trochu ztratili,“ řekl tatínek. Kokosový dědek v&#160;tom novém batůžku vesele poskočil.</p>
			<p class="MLP_text ParaOverride-1">„Co je?“ lekla se Veronika.</p>
			<p class="MLP_text ParaOverride-1">„Ale nic. Já se totiž moc rád ztrácím, víš?“ radoval se dědek.</p>
			<p class="MLP_uroven3_nadpis ParaOverride-1">23. <br/>V&#160;Londýně se člověk ztratí snadno</p>
			<p class="MLP_text_bez1radku ParaOverride-1">Verunka nechápala, jak se někdo může rád ztrácet. Co je na tom pěkného? </p>
			<p class="MLP_text ParaOverride-1">„Já ti povím, co je na tom pěkného,“ šeptal dědek. „Ten strach! To pomyšlení, že se už nikdy nenajdeš. A&#160;potom ta úleva, když se zase najdeš.“</p>
			<p class="MLP_text ParaOverride-1">„Ach jo,“ vzdychla si Verunka.</p>
			<p class="MLP_text ParaOverride-1">Tatínek ten povzdech zaslechl a&#160;vztáhl to na sebe. „Verunko, tady se člověk ztratí snadno. To není, holčičko, jako v&#160;Praze! Protože Prahu já znám jako své boty,“ řekl a&#160;rozhlížel se kolem dokola.</p>
			<p class="MLP_uroven3_nadpis ParaOverride-1">24. <br/>Pěkná hra</p>
			<p class="MLP_text_bez1radku ParaOverride-1">„Naštěstí já znám Londýn jako svoje sandály,“ zašeptal dědek. „Když se dáme touhle ulicí doleva, dojdeme na křižovatku. Tam bude stát ten náš polda, ale my se mu radši vyhneme, dáme se napravo a&#160;pak rovně a&#160;jsme u&#160;maminky.“</p>
			<p class="MLP_text ParaOverride-1">Veronika se obrátila k&#160;tatínkovi a&#160;řekla: „Víš, co? Já tě jako povedu. Ty budeš dělat, jako že jsi ztracená Verunka, a&#160;já budu jako tvůj táta, který zná Londýn jako svoje boty. Chceš?“</p>
			<p class="MLP_text ParaOverride-1">„To je pěkná hra,“ souhlasil tatínek. A&#160;za chvíli byli u&#160;cestovní kanceláře a&#160;maminka měla radost, že se neztratili a&#160;že ji tak snadno našli.</p>
			<p class="MLP_uroven3_nadpis ParaOverride-1">25. <br/>Dědek je hezký</p>
			<p class="MLP_text_bez1radku ParaOverride-1">Babička Agáta se vypravila do tržnice, ale toho svého námořníka tam nenašla.</p>
			<p class="MLP_text ParaOverride-1">„A&#160;co jsi tam viděla,“ ptala se Verunka.</p>
			<p class="MLP_text ParaOverride-1">„Byly tam ananasy a&#160;vodní melouny a&#160;mango&#160;a…“</p>
			<p class="MLP_text ParaOverride-1">„A&#160;kokosy taky?“ skočila jí do řeči Verunka. </p>
			<p class="MLP_text ParaOverride-1">„Plno kokosů, ale žádný tak hezký jako ten tvůj!“ odpověděla babička. </p>
			<p class="MLP_text ParaOverride-1">„Vážně?“ divila se Verunka a&#160;byla na dědka moc pyšná.</p>
			<p class="MLP_uroven3_nadpis ParaOverride-1">26. <br/>V&#160;botanické zahradě</p>
			<p class="MLP_text_bez1radku ParaOverride-1">Příští den vzala babička Agáta Verunku do botanické zahrady. Obdivovaly orchideje a&#160;masožravé květiny a&#160;ohromné kaktusy a&#160;stromy z&#160;Indie a&#160;z&#160;Jižní Ameriky a… </p>
			<p class="MLP_text ParaOverride-1">„Poběž honem!“ křikla na Verunku babička Agáta. „Tamhle jsou palmy z&#160;Haiti!“ </p>
			<p class="MLP_text ParaOverride-1">Kokosový dědek byl ze všech těch vůní jako omámený. Ale když tohle uslyšel, rázem pookřál a&#160;vyskočil z&#160;batůžku.</p>
			<p class="MLP_uroven3_nadpis ParaOverride-1">27. <br/>Dědek si s&#160;někým povídá</p>
			<p class="MLP_text_bez1radku ParaOverride-1">Babička Agáta si ničeho nevšimla. Ale Verunka se za dědkem rozběhla. Za chvilenku ho spatřila. Seděl v&#160;koruně palmy a&#160;nebyl tam sám. Verunce se zdálo, že si tam s&#160;někým povídá. A&#160;že ten někdo si neznámou řečí povídá s&#160;ním! Vypadali jako staří známí, kteří se dlouho neviděli a&#160;musí si honem povědět všechny novinky.</p>
			<p class="MLP_uroven3_nadpis ParaOverride-1">28. <br/>Veronika je rozumná</p>
			<p class="MLP_text_bez1radku ParaOverride-1">Verunka zůstala údivem stát. Chtěla se schovat, ale to už k&#160;ní dědek seskočil a&#160;volal: „Holka, to byl on! Ten pošťák z&#160;Haiti, co mě dal do balíku a&#160;poslal za tebou. On tu teď dělá zahradníka. A&#160;představ si, že chce, abych se s&#160;ním na Haiti vrátil!“</p>
			<p class="MLP_text ParaOverride-1">„A&#160;ty chceš?“ popotáhla Verunka.</p>
			<p class="MLP_text ParaOverride-1">„No,“ zamyslel se dědek. „Rád bych, ale jedině s&#160;tebou!“</p>
			<p class="MLP_text ParaOverride-1">I&#160;Verunka se zamyslela. Pak řekla rozumným hlasem:</p>
			<p class="MLP_text ParaOverride-1">„Jenže to nejde. Já musím v&#160;září do školy.“</p>
			<p class="MLP_text ParaOverride-1">A&#160;dědek ji nepřemlouval.</p>
			<p class="MLP_uroven3_nadpis ParaOverride-1">29. <br/>Verunka si vzpomene na Lukáška</p>
			<p class="MLP_text_bez1radku ParaOverride-1">Verunka měla ohromnou radost, už se bála, že se jí dědek nadobro ztratí. Je to zvláštní. Čím víc se o&#160;něj bála, tím víc ho měla ráda. A&#160;naopak. Čím víc ho měla ráda, tím víc se o&#160;něj bála…</p>
			<p class="MLP_text ParaOverride-1">A&#160;večer si vzpomněla na Lukáška.</p>
			<p class="MLP_text ParaOverride-1">„Jémine! Vždyť já jsem Lukášovi slíbila, že mu z&#160;Londýna přivezu kousek Londýna! Ale vůbec nevím, co to bude,“ svěřila se babičce Agátě.</p>
			<p class="MLP_text ParaOverride-1">„Tak zítra pro něho něco zvláštního najdeme,“ řekla babička Agáta.</p>
			<p class="MLP_text ParaOverride-1">„A&#160;kde?“</p>
			<p class="MLP_text ParaOverride-1">„Na bleším trhu!“</p>
			<p class="MLP_text ParaOverride-1">„Na jakém bleším trhu?“ smála se Verunka. „To tam prodávají blechy?“</p>
			<p class="MLP_text ParaOverride-1">„Tomu trhu se jenom tak říká. A&#160;dostaneš tam všecko, na co si vzpomeneš&#160;– možná i&#160;blechy,“ řekla babička Agáta.</p>
			<p class="MLP_uroven3_nadpis ParaOverride-1">30. <br/>Na bleším trhu</p>
			<p class="MLP_text_bez1radku ParaOverride-1">A&#160;měla pravdu. Na bleším trhu bylo ke koupi všecko možné: staré porcelánové panenky, brusle na kličku, noční čepičky, zouváky a&#160;šavle, flašinety a&#160;paruky&#160;a…</p>
			<p class="MLP_text ParaOverride-1">„Už to mám! Pojď sem!“ volala babička Agáta. V&#160;ruce držela něco, co vypadalo jako námořnický triedr, ale dalekohled to nebyl. <span class="MLP_znak_kurziva_11b">Byl to krasohled!</span> Když se Veronika do té trubice podívala a&#160;když s&#160;ní otáčela, přesunovala se uvnitř barevná sklíčka. A&#160;tvořila obrázky. A&#160;každý ten obrázek ukazoval kousek Londýna.</p>
			<p class="MLP_uroven3_nadpis ParaOverride-1">31. <br/>Návrat domů</p>
			<p class="MLP_text_bez1radku ParaOverride-1">A&#160;co bylo pak? Pak se všichni, i&#160;s&#160;maminkou, vrátili domů. Veronika chtěla hned navštívit Lukáška a&#160;dát mu ten kousek Londýna, ale bylo už moc hodin a&#160;zítra ji čekal veliký den. A&#160;tak šla rovnou do postele. Protože zaspat první den školy, to by tedy byla pěkná ostuda!</p>
		</div>
</body>
</html>