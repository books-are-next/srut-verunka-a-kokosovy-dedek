<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Leden</p>
			<p class="MLP_uroven3_nadpis ParaOverride-2">1. <br/>Nový rok</p>
			<p class="MLP_text_bez1radku ParaOverride-1">„V&#160;zimě je Verunek víc než meruněk,“ řekl důležitě kokosový dědek a&#160;Veronika se rozesmála.</p>
			<p class="MLP_text ParaOverride-1">„<span class="MLP_znak_kurziva_11b">A&#160;proč je v&#160;zimě víc Verunek než meruněk?</span>“</p>
			<p class="MLP_text ParaOverride-1">„Protože Verunky nerostou na stromech!“</p>
			<p class="MLP_text ParaOverride-1">„Jako ty?“</p>
			<p class="MLP_text ParaOverride-1">„Kolikrát ti mám říkat, že já jsem na stromě nevyrostl!“ zamračil se kokosový dědek. „Já jsem jenom ze stromu spadl.“</p>
			<p class="MLP_text ParaOverride-1">„A&#160;natloukl sis kokos!“ zasmála se Veronika.</p>
			<p class="MLP_text ParaOverride-1">„Nebuď hubatá!“ vztekal se kokosový dědek.</p>
			<p class="MLP_text ParaOverride-1">„Nebudu,“ slíbila Veronika. „Nebudu, protože dneska je Nový rok… a&#160;víš, co se říká? Co na Nový rok&#160;– to po celý rok.“</p>
			<p class="MLP_text ParaOverride-1">„U&#160;nás to platí opačně: Co po celý rok&#160;– to na Nový rok taky!“ řekl kokosový dědek a&#160;rychle se zakutálel pod postýlku, protože za dveřmi uslyšel babičku Agátu.</p>
			<p class="MLP_uroven3_nadpis ParaOverride-1">2. <br/>Zakutálený dědek</p>
			<p class="MLP_text_bez1radku ParaOverride-1">Zakutálet se pod dětskou postýlku, to dokáže málokterý dědeček. Jenže Verunčin dědek nebyl žádný obyčejný dědeček. Byl to kokos. Na první pohled to byl velikánský kokosový ořech. Že je to ale ve skutečnosti kokosový dědek, věděla od Štědrého dne jedině Verunka a&#160;bylo to její tajemství.</p>
			<p class="MLP_uroven3_nadpis ParaOverride-1">3. <br/>Jak to vlastně začalo</p>
			<p class="MLP_text_bez1radku ParaOverride-1">To bylo tak. Za všechno může jeden pošťák a&#160;Štědrý den. Verunka dostala plno dárků: pohádkové knížky, pruhované punčocháče, puntíkované šatičky, hru Člověče, nezlob se, mluvící pannu, noční košilku s&#160;kapucí. A&#160;hezký batůžek.</p>
			<p class="MLP_text ParaOverride-1">Když si po večeři všechny ty dárky rozbalila, zazvonil zvonek.</p>
			<p class="MLP_uroven3_nadpis ParaOverride-1">4. <br/>Štědrovečerní pošťák</p>
			<p class="MLP_text_bez1radku ParaOverride-1">Zazvonil dvakrát&#160;– a&#160;byl to pošťák!</p>
			<p class="MLP_text ParaOverride-1">„Bydlí tu nějaká slečna Veronika Hubertová?“ hulákal v&#160;předsíni. „Má tu spěšný balík! Zde, prosím, podepsat!“</p>
			<p class="MLP_text ParaOverride-1">„Ale naše Verunka ještě neumí psát. Teprve půjde do školy!“ namítla babička Agáta.</p>
			<p class="MLP_text ParaOverride-1">„Tak to je malér. Bez podpisu vám balík nevydám!“ řekl pošťák a&#160;měl se k&#160;odchodu.</p>
			<p class="MLP_text ParaOverride-1">Vtom Verunka přišla z&#160;pokoje a&#160;na tu doručenku se podepsala.</p>
			<p class="MLP_verse_-I-"><span class="CharOverride-1">VƎRUNKA</span></p>
			<p class="MLP_text ParaOverride-1">Všichni se divili&#160;– a&#160;to vůbec netušili, kolik divných věcí je ještě čeká.</p>
			<p class="MLP_uroven3_nadpis ParaOverride-1">5. <br/>Co je to Haiti</p>
			<p class="MLP_text_bez1radku ParaOverride-1">„A&#160;v&#160;tom vánočním balíku jsem byl já!“ řekl dědek spokojeně.</p>
			<p class="MLP_text ParaOverride-1">„Ale kdo mi tě poslal?“ chtěla vědět Verunka. </p>
			<p class="MLP_text ParaOverride-1">„Já sám jsem se ti poslal.“</p>
			<p class="MLP_text ParaOverride-1">„A&#160;proč?“</p>
			<p class="MLP_text ParaOverride-1">„Neřeknu!“</p>
			<p class="MLP_text ParaOverride-1">„Řekni!“</p>
			<p class="MLP_text ParaOverride-1">„Neřeknu a&#160;neřeknu! To se zase radši pošlu zpátky na Haiti!“</p>
			<p class="MLP_text ParaOverride-1">„Na Haiti? Co je to?“ divila se Verunka.</p>
			<p class="MLP_text ParaOverride-1">„Haiti, to je takový ostrov, kde jsem bydlel&#160;– na palmě. Na tak vysoké palmě, že jsem z&#160;ní viděl přes moře až…“</p>
			<p class="MLP_text ParaOverride-1">„Až ke mně!“ skočila mu do řeči Verunka.</p>
			<p class="MLP_text ParaOverride-1">„Poslouchej, nejsi ty drobátko rozmazlená?“ zamračil se dědek.</p>
			<p class="MLP_text ParaOverride-1">„A&#160;kdo si mě to rozmazlil?“ křikla Verunka a&#160;začala rozjíveně skákat po postýlce.</p>
			<p class="MLP_uroven3_nadpis ParaOverride-1">6. <br/>Dědku, nezlob se</p>
			<p class="MLP_text_bez1radku ParaOverride-1">Takhle se spolu škorpili pořád a&#160;pořád si povídali. A&#160;když je už od mluvení pusa bolela, tak si hráli. Dědek miloval hru na schovku, protože se uměl báječně schovávat. Veronika s&#160;ním zase hrála nejraději Člověče, nezlob se, protože se uměl báječně zlobit. A&#160;tak té hře začala říkat: Dědku, nezlob se!</p>
			<p class="MLP_uroven3_nadpis ParaOverride-1">7. <br/>Nevhodný dědek</p>
			<p class="MLP_text_bez1radku ParaOverride-1">„Víš, co jsi mi slíbil?“ zeptala se ráno Verunka. „Že mi povíš, jak jsi spadnul ze stromu&#160;– a&#160;vůbec všechno o&#160;sobě.“</p>
			<p class="MLP_text ParaOverride-1">„Sliby&#160;– chyby,“ odsekl dědek, protože po ránu míval špatnou náladu. „Holka, co já už toho cizím holkám nasliboval!“</p>
			<p class="MLP_text ParaOverride-1">„Jenže já nejsem žádná cizí,“ zamračila se Verunka. „Já jsem tě dostala! I&#160;když babička říkala, že jako dárek jsi naprosto nevhodný! Ale teď jsi můj&#160;– a&#160;když budu chtít, můžu si tě klidně i&#160;sníst!“</p>
			<p class="MLP_text ParaOverride-1">„A&#160;to ne!“ vylekal se dědek.</p>
			<p class="MLP_text ParaOverride-1">„A&#160;to ano!“ volala Verunka. „Vidíš? Už se bojíš!“</p>
			<p class="MLP_uroven3_nadpis ParaOverride-1">8. <br/>Velké tajemství</p>
			<p class="MLP_text_bez1radku ParaOverride-1">„Milá Verunko, tak já ti povím velké tajemství,“ řekl kokosový dědek slavnostně. „Ale musíš mi slíbit, že to tajemství nikdy nikomu nevyzradíš.“</p>
			<p class="MLP_text ParaOverride-1">„Slibuju,“ zašeptala Veronika.</p>
			<p class="MLP_text ParaOverride-1">„Já jsem totiž vždycky chtěl být velký cestovatel. A&#160;tak jsem jednou sedl na vltavském nábřeží na parník…“</p>
			<p class="MLP_text ParaOverride-1">„My jsme taky jednou jely s&#160;babičkou Agátou na výlet parníkem,“ přerušila ho Verunka.</p>
			<p class="MLP_text ParaOverride-1">„Ale vrátily jste se!“ zvolal kokosový dědek.</p>
			<p class="MLP_text ParaOverride-1">„Jenže ten můj parník se nikdy nevrátil! Dovezl mě až na ten ostrov, co se jmenuje Haiti, a&#160;zmizel. Ztratil se ve vlnách jako sen…“</p>
			<p class="MLP_uroven3_nadpis ParaOverride-1">9. <br/>Tajemství je jako svědění</p>
			<p class="MLP_text_bez1radku ParaOverride-1">Kokosový dědek se zamyslel a&#160;pokračoval až po chvíli.</p>
			<p class="MLP_text ParaOverride-1">„A&#160;tak jsem na tom ostrově zůstal a&#160;zažil tam plno dobrodružství,“ řekl.</p>
			<p class="MLP_text ParaOverride-1">„A&#160;nestýskalo se ti po mně?“ vyskočila na postýlku Verunka.</p>
			<p class="MLP_text ParaOverride-1">Čekala, že se dědek bude zase zlobit, ale on si jen povzdechl:</p>
			<p class="MLP_text ParaOverride-1">„Mně se ti, holka, tak po tobě stýskalo, že jsem poprosil místního pošťáka, aby mě poslal v&#160;balíku rovnou k&#160;tobě pod stromeček.“</p>
			<p class="MLP_text ParaOverride-1">„A&#160;jak jsi věděl, kde bydlíme? A&#160;jak se jmenuju?“</p>
			<p class="MLP_text ParaOverride-1">„No to je úplně největší tajemství,“ odpověděl dědek. „A&#160;úplně největší tajemství se nikdy neříká!“</p>
			<p class="MLP_text ParaOverride-1">„To je škoda,“ zamyslela se Verunka, „protože tajemství, víš, je jako svědění. A&#160;já, když mám na zádech svědění, tak mě babička vždycky pod košilkou podrbe.“</p>
			<p class="MLP_text ParaOverride-1">„Jenže já jsem dědek&#160;– a&#160;drbat tě pod košilkou nebudu!“</p>
			<p class="MLP_uroven3_nadpis ParaOverride-1">10. <br/>Velký úlek</p>
			<p class="MLP_text_bez1radku ParaOverride-1">Ráno přišla babička Agáta do dětského pokoje uklízet. </p>
			<p class="MLP_text ParaOverride-1">„Tady snad bylo zemětřesení!“ spráskla ruce.</p>
			<p class="MLP_text ParaOverride-1">A&#160;podle toho pokojíček vypadal. Otevřela okno, popadla koště a&#160;chtěla se dát do úklidu. Ale najednou vykřikla:</p>
			<p class="MLP_text ParaOverride-1">„<span class="MLP_znak_kurziva_11b">Ten kokos! Marie! Bedřichu! Pojďte sem!</span>“</p>
			<p class="MLP_text ParaOverride-1">Verunka se lekla, že se její tajemství prozradí, a&#160;dědek se polekal koštěte. Vyskočil z&#160;postýlky do otevřeného okna.</p>
			<p class="MLP_uroven3_nadpis ParaOverride-1">11. <br/>Velký skok</p>
			<p class="MLP_text_bez1radku ParaOverride-1">Maminka přiběhla z&#160;koupelny a&#160;tatínek z&#160;kuchyně. Oba koukali na babiččin prst, který ukazoval k&#160;oknu. Verunka si raději zakryla dlaněmi oči. A&#160;kokosový dědek si najednou v&#160;okně poskočil, podíval se dolů, rozpřáhl ruce a&#160;HUP!&#160;– skočil do neznáma.</p>
			<p class="MLP_uroven3_nadpis ParaOverride-1">12. <br/>Kokosový dědek se ztratil</p>
			<p class="MLP_text_bez1radku ParaOverride-1">Hubertovi bydleli ve třetím patře jednoho starého pražského činžáku. Dětský pokojík měl okna do dvora. A&#160;tak hledali kokos na dvorku. Od rána padal sníh. A&#160;přestože je v&#160;čistém sněhu vidět každá šlápota, dědek zmizel, jako by se do země propadl.</p>
			<p class="MLP_uroven3_nadpis ParaOverride-1">13. <br/>Kokosový dědek se nevrací</p>
			<p class="MLP_text_bez1radku ParaOverride-1">„Veroniko, přestaň s&#160;tím fňukáním! Vždyť to byl jen obyčejný kokosový ořech!“ zlobil se tatínek u&#160;večeře.</p>
			<p class="MLP_text ParaOverride-1">„Vůbec nebyl obyčejný,“ fňukala Verunka ještě víc. „Proč mi utekl?“</p>
			<p class="MLP_text ParaOverride-1">„Verunko, nebuď jak malá!“ zamračila se i&#160;maminka. „Prostě spadl z&#160;okna a&#160;někdo ho sebral. Přece nemá nožičky, aby utíkal!“</p>
			<p class="MLP_text ParaOverride-1">„Jenže on má nožičky!“ vyhrkla Verunka a&#160;dala se do pláče.</p>
			<p class="MLP_uroven3_nadpis ParaOverride-1">14. <br/>Tatínku, nezlob se</p>
			<p class="MLP_text_bez1radku ParaOverride-1">A&#160;to už se tatínek rozčilil a&#160;uhodil pěstí do stolu. „Zatracenej kokos! To bych rád věděl, kdo nám ho poslal! Pojď, Verunko, zahrajeme si Člověče, nezlob se. Musím se uklidnit!“</p>
			<p class="MLP_text ParaOverride-1">Veronice padaly samé šestky a&#160;tatínek se zase rozčiloval. Ale jenom naoko. Vůbec neuměl prskat a&#160;vztekat se a&#160;skákat po postýlce jako kokosový dědek…</p>
			<p class="MLP_uroven3_nadpis ParaOverride-1">15. <br/>A&#160;jak to bylo s&#160;dědkem</p>
			<p class="MLP_text_bez1radku ParaOverride-1">Takhle to bylo:</p>
			<p class="MLP_text ParaOverride-1">Kokosový dědek uměl báječně padat. Ani trochu si nenatloukl. Dopadl do sněhu a&#160;koukal, kam by se schoval. Uviděl úzké okénko do nějakého sklepa. A&#160;tak vklouzl dovnitř.</p>
			<p class="MLP_uroven3_nadpis ParaOverride-1">16. <br/>Ospalá vůně</p>
			<p class="MLP_text_bez1radku_-I- ParaOverride-1">A&#160;ono to tam vonělo jako na Haiti!</p>
			<p class="MLP_text ParaOverride-1">Po citronech a&#160;pomerančích a&#160;po banánech.</p>
			<p class="MLP_text ParaOverride-1">Kokosovému dědkovi se z&#160;těch vůní chtělo spát, a&#160;když se mu chtělo spát, natáhl se, ať byl, kde byl. A&#160;kde byl?</p>
			<p class="MLP_text ParaOverride-1">Kokosový dědek byl v&#160;přízemním zelinářském krámku, jen kousek od domu, kde bydleli Hubertovi. Krámek byl zavřený a&#160;bylo tu šero. Když se trochu rozkoukal, uviděl krabice s&#160;pomeranči a&#160;s&#160;citrony a&#160;s&#160;banány&#160;– a&#160;také bednu plnou kokosových ořechů! </p>
			<p class="MLP_text ParaOverride-1">Tak se uložil mezi kamarády a&#160;usnul.</p>
			<p class="MLP_uroven3_nadpis ParaOverride-1">17. <br/>Hezký sen o&#160;Haiti</p>
			<p class="MLP_text_bez1radku ParaOverride-1">A&#160;měl sen…</p>
			<p class="MLP_text ParaOverride-1">V&#160;tom snu byl mladým cestovatelem. Stál na malém ostrůvku, všude poletovali motýli, rostly tu kokosové palmy a&#160;na nich vřeštěly opice.</p>
			<p class="MLP_text ParaOverride-1">„Vítáme tě, velký cizinče! Buď naším králem!“ volaly. Pak seskákaly ze stromů a&#160;dovedly ho k&#160;bambusové chýši, před kterou seděl zlý kouzelník. Opice se mu klaněly, cestovatel ho uctivě pozdravil, ale kouzelník ani nezvedl hlavu. Krmil krokodýly, kteří střežili jeho chýši. Byla to úplná smečka hladových, hlídacích krokodýlů.</p>
			<p class="MLP_uroven3_nadpis ParaOverride-1">18. <br/>Ošklivý konec hezkého snu</p>
			<p class="MLP_text_bez1radku ParaOverride-1">„Kuasil bejů!“ promluvil konečně tajnou řečí zlý kouzelník.</p>
			<p class="MLP_text ParaOverride-1">Mohlo to znamenat: Dobrý den přeju. Nebo taky: Teď se zasměju. Kdoví? A&#160;pak se zeptal: „Tak ty chceš být naším králem?“</p>
			<p class="MLP_text ParaOverride-1">„Ano. Chci!“ odpověděl pyšně cestovatel.</p>
			<p class="MLP_text ParaOverride-1">Zlý kouzelník přikývl a&#160;řekl: „Kuasil rokos!“</p>
			<p class="MLP_text ParaOverride-1">Mohlo to znamenat buď: Tak napřed popros!, nebo: Proměň se v&#160;kokos! A&#160;znamenalo to to druhé. Protože v&#160;tu chvíli seděl cestovatel na vršíčku palmy a&#160;byl z&#160;něho kokos!</p>
			<p class="MLP_uroven3_nadpis ParaOverride-1">19. <br/>Představuje se Natálka</p>
			<p class="MLP_text_bez1radku ParaOverride-1">Verunce bylo po kokosu smutno, a&#160;tak si hrála s&#160;panenkou, kterou dostala pod stromeček.</p>
			<p class="MLP_text ParaOverride-1">Pochovala ji a&#160;špitla: „Natálko, řekni: Dědek je zrádce!“</p>
			<p class="MLP_text ParaOverride-1">Ale panenka neřekla nic, dokud jí Verunka nestiskla knoflík na zádíčkách.</p>
			<p class="MLP_text ParaOverride-1">„Já mám hlad,“ řekla Natálka. Verunka znovu zmáčkla knoflík a&#160;panna řekla: „Mámo, mám tě ráda!“</p>
			<p class="MLP_text ParaOverride-1">„Vždyť já tě mám taky ráda. A&#160;uvařila jsem ti hrachový gulášek,“ usmála se na ni Verunka.</p>
			<p class="MLP_text ParaOverride-1">Hrála si na to, že panenku krmí. Když ji to omrzelo, zmáčkla knoflík potřetí.</p>
			<p class="MLP_text ParaOverride-1">„Co budeme dneska dělat?“ zeptala se Natálka. Byla moc hezká, mrkací a&#160;mluvící, ale uměla říkat jen ty tři věty. Pořád dokola:</p>
			<p class="MLP_text ParaOverride-1">„Já mám hlad. Mámo, mám tě ráda. Co budeme dneska dělat?“</p>
			<p class="MLP_text ParaOverride-1">„Ach jo, to s&#160;kokosovým dědkem byla větší zábava, i&#160;když není ani hezký, ani mrkací,“ povzdechla si Verunka.</p>
			<p class="MLP_uroven3_nadpis ParaOverride-1">20. <br/>Představuje se Lukášek</p>
			<p class="MLP_text_bez1radku ParaOverride-1">Kokosového dědka probudil z&#160;ošklivého snu zvonek na dveřích zelinářského krámku.</p>
			<p class="MLP_text ParaOverride-1">„Dobrý den, paní Urbanová, ahoj, Lukáši!“ hlaholil zelinář.</p>
			<p class="MLP_text ParaOverride-1">Lukáš chodil do druhé třídy a&#160;byl to Veroničin kamarád. Urbanovi bydleli ve stejném domě, jenže v&#160;přízemí.</p>
			<p class="MLP_text ParaOverride-1">„Ha-lo! Ty jsi senzační kokos!“ zvolal a&#160;sáhl do bedny pro kokosového dědka. </p>
			<p class="MLP_text ParaOverride-1">„Počkej, Lukášku,“ řekla paní Urbanová. „Vybereme si nějaký jiný. Ukaž!“ Zaťukala na kokos kotníkem ukazováčku.</p>
			<p class="MLP_text ParaOverride-1">„Au!“ řekl kokosový dědek a&#160;zaznělo to dutě.</p>
			<p class="MLP_text ParaOverride-1">„Slyšíš!? Je vyschlý! A&#160;vypadá divně!“ řekla paní Urbanová.</p>
			<p class="MLP_uroven3_nadpis ParaOverride-1">21. <br/>Dědek je zase doma</p>
			<p class="MLP_text_bez1radku ParaOverride-1">„Mami, mně se líbí! Vypadá senzačně praštěně! Kup mi ho,“ prosil Lukášek. </p>
			<p class="MLP_text ParaOverride-1">„Tak ho zvážíme a&#160;uděláme slevu,“ radoval se zelinář, že se toho starého kokosu zbaví. A&#160;hodil dědka na váhu. Váha se zhoupla. A&#160;jak se zhoupla, tak kokosový dědek vyskočil! Vykutálel se z&#160;krámu na ulici, a&#160;z&#160;ulice rovnou do domu, kde bydlela Verunka.</p>
			<p class="MLP_text ParaOverride-1">Vyběhl do třetího patra a&#160;drcnul do dveří. Babička Agáta otevřela, dědek proběhl kolem ní a&#160;byl zase u&#160;Verunky!</p>
			<p class="MLP_uroven3_nadpis ParaOverride-1">22. <br/>Senzační zážitek</p>
			<p class="MLP_text_bez1radku ParaOverride-1">Příští den odpoledne Verunka potkala na chodbě Lukáše.</p>
			<p class="MLP_text ParaOverride-1">„Ha-lo, Niko!“ volal. „Musím ti říct, co jsem zažil senzačního! Já včera viděl kokos a&#160;máma mi ho chtěla koupit. A&#160;teď dobře poslouchej! Najednou ten kokos vyskočil a&#160;utíkal pryč. Fakticky!“</p>
			<p class="MLP_text ParaOverride-1">„Ale jdi, copak má kokos nožičky!“ smála se Verunka a&#160;raději honem odběhla, protože ji její tajemství začalo svědit. A&#160;nechala Lukáše trčet na schodech jako Y.</p>
			<p class="MLP_uroven3_nadpis ParaOverride-1">23. <br/>Provázková pošta</p>
			<p class="MLP_text_bez1radku ParaOverride-1">Kokosový dědek znovu a&#160;znovu vyprávěl Verunce, co všechno zažil. Pokaždé to vyprávěl trochu&#160;– nebo hodně&#160;– jinak. A&#160;to se jí líbilo. Najednou do toho vymýšlení zazvonil telefon.</p>
			<p class="MLP_text ParaOverride-1">„Ahoj, Niko!“ ozvalo se ve sluchátku. „Pošli mi pošťáka. Něco jsem ti nakreslil!“</p>
			<p class="MLP_uroven3_nadpis ParaOverride-1">24. <br/>Nakreslený dědek</p>
			<p class="MLP_text_bez1radku ParaOverride-1">Veronika spustila z&#160;okna ve třetím patře provázek. Lukáš otevřel okno svého pokojíku v&#160;přízemí a&#160;k&#160;provázku připevnil ruličku papíru.</p>
			<p class="MLP_text ParaOverride-1">Verunka vytáhla „poštu“ nahoru a&#160;těšila se, co v&#160;ní bude. Na čtvrtce byl pastelkami nakreslený výjev ze zelinářství. Kokosový dědek na tom obrázku vypadal jako nějaké strašidlo.</p>
			<p class="MLP_text ParaOverride-1">„Brr, tak tenhle obrázek bych si za rámeček nedal!“ vztekal se dědek.</p>
			<p class="MLP_uroven3_nadpis ParaOverride-1">25. <br/>Nebezpečné trucování</p>
			<p class="MLP_text_bez1radku ParaOverride-1">Veronika si ten Lukášův obrázek pořád prohlížela.</p>
			<p class="MLP_text ParaOverride-1">„Lukášek náhodou moc hezky kreslí!“ zlobila dědka. „A&#160;vůbec je moc hezkej! No řekni!“</p>
			<p class="MLP_text ParaOverride-1">„Neřeknu!“ trucoval dědek.</p>
			<p class="MLP_text ParaOverride-1">„Řekni!“</p>
			<p class="MLP_text ParaOverride-1">„Neřeknu. To se ti radši schovám tak, že mě nikdy nenajdeš!“ </p>
			<p class="MLP_text ParaOverride-1">A&#160;schoval se.</p>
			<p class="MLP_text ParaOverride-1">Stačil mžik&#160;– a&#160;byl pryč. Verunka se podívala </p>
			<p class="MLP_verse ParaOverride-3">pod stůl, <br/>do příborníku, <br/>pod gauč, <br/>do sporáku, <br/>pod křeslo, <br/>do botníku, <br/>pod koberec, <br/>do mikrovlnky <br/>i&#160;do myčky na nádobí…</p>
			<p class="MLP_text ParaOverride-1">Ale kokosový dědek nikde nebyl.</p>
			<p class="MLP_uroven3_nadpis ParaOverride-1">26. <br/>Zapomenutý dědek</p>
			<p class="MLP_text_bez1radku ParaOverride-1">Jindy, když kokosového dědka při hře na schovku nemohla najít, zavolala: „Dědku, dědku, já mám pětku!“&#160;– a&#160;on hned vylezl z&#160;úkrytu a&#160;radoval se: „Ano, ano, ty máš z&#160;hledání pětku a&#160;já ze schovávání jedničku!“</p>
			<p class="MLP_text ParaOverride-1">Jenže teď se jí ta hra omrzela. Viděla, jak se venku snášejí velké vločky sněhu, a&#160;mezi nimi Lukáška. Mával na ni, aby se šla koulovat. A&#160;tak za ním běžela. Domů se vrátila celá ukoulovaná a&#160;hned po večeři usnula.</p>
			<p class="MLP_uroven3_nadpis ParaOverride-1">27. <br/>Vyděšená babička Agáta</p>
			<p class="MLP_text_bez1radku ParaOverride-1">Druhý den ráno probudil Verunku křik.</p>
			<p class="MLP_text ParaOverride-1">„Marie, Bedřichu! Pojďte sem!“ babička Agáta ukazovala na ledničku. Protože když ji otevřela, něco z&#160;ní vypadlo. <span class="MLP_znak_kurziva_11b">Vypadalo to jako kus ledu, ale kus ledu to nebyl</span>, protože led nemá nožičky. Ale ono se to na podlaze oklepalo a&#160;pak se to rozběhlo do dětského pokojíčku. Maminka přišla z&#160;kuchyně a&#160;tatínek z&#160;koupelny.</p>
			<p class="MLP_text ParaOverride-1">„Co se stalo?“ volali.</p>
			<p class="MLP_text ParaOverride-1">„Něco divného bylo v&#160;ledničce. Ale už to tam není,“ říkala babička Agáta užasle. </p>
			<p class="MLP_text ParaOverride-1">„Tady se teď pořád buď něco divného děje, nebo je babička Agáta nějaká divná,“ pomyslel si tatínek a&#160;vrátil se k&#160;holení.</p>
			<p class="MLP_uroven3_nadpis ParaOverride-1">28. <br/>Kokosový dědek stůně</p>
			<p class="MLP_text_bez1radku ParaOverride-1">Zmrzlý kokosový dědek přiběhl do pokojíku a&#160;volal:</p>
			<p class="MLP_text ParaOverride-1">„Honem! Honem mě schovej!“</p>
			<p class="MLP_text ParaOverride-1">Veronika ho popadla a&#160;vlepila mu pusu. Ta pusa chutnala jako kokosová zmrzlina. A&#160;pak dědka rychle strčila pod peřinu. Nemluvil, jenom kýchal, až mu klobouček nadskakoval. Ale nikdo ho tam neobjevil.</p>
			<p class="MLP_uroven3_nadpis ParaOverride-1">29. <br/>Kokosový dědek slibuje</p>
			<p class="MLP_text_bez1radku ParaOverride-1">„Tak mi konečně pověz, proč ses mi schoval?“ vyptávala se Verunka.</p>
			<p class="MLP_text ParaOverride-1">„Nic ti nepovím, ty Verunice! Proč jsi mě nenašla?“</p>
			<p class="MLP_text ParaOverride-1">„A&#160;proč ses mi schoval do ledničky?!“ bránila se Veronika.</p>
			<p class="MLP_text ParaOverride-1">„Abys mě nenašla!“</p>
			<p class="MLP_text ParaOverride-1">„A&#160;co kdybys tam úplně zmrznul?“</p>
			<p class="MLP_text ParaOverride-1">„Tak by to byla úplně tvoje vina!“ hádal se kokosový dědek.</p>
			<p class="MLP_text ParaOverride-1">„No tak, dědku, nezlob se!“ řekla Verunka. „A&#160;teď mi slib, že se už nikdy nebudeš schovávat do ledničky!“</p>
			<p class="MLP_text ParaOverride-1">„Slibuju,“ řekl kokosový dědek.</p>
			<p class="MLP_text ParaOverride-1">„Ani do ledničky, ani do trouby!“</p>
			<p class="MLP_uroven3_nadpis ParaOverride-1">30. <br/>Není peřina jako peřina</p>
			<p class="MLP_text_bez1radku ParaOverride-1">Kokosový dědek musel zůstat v&#160;posteli. Přes noc napadl nový sníh, a&#160;tak šla Verunka s&#160;Lukášem sáňkovat. Svištěli z&#160;kopce, a&#160;když se vyklopili, spadli do hebké závěje jako do peřiny. </p>
			<p class="MLP_text ParaOverride-1">„Tak jak jste se s&#160;Lukášem měli?“ přivítal ji kokosový dědek ne­vrle.</p>
			<p class="MLP_text ParaOverride-1">„Ha-lo! Senzačně!“ volala Veronika. „Svištěli jsme z&#160;kopce a&#160;padali do sněhu jako do peřin.“</p>
			<p class="MLP_text ParaOverride-1">„Tak to jsi nemusela nikam chodit. Peřinu máš doma!“ zavrčel kokosový dědek.</p>
			<p class="MLP_text ParaOverride-1">A&#160;usnul.</p>
			<p class="MLP_uroven3_nadpis ParaOverride-1">31. <br/>Kokosový dědek se uzdraví</p>
			<p class="MLP_text_bez1radku ParaOverride-1">Kokosový dědek už přestal kýchat, ale nějak se mu zalíbilo hrát si na nemocného. Verunka mu jako vařila čaj a&#160;musel jako polykat aspirin. Ale on si pořád něco vymýšlel.</p>
			<p class="MLP_text ParaOverride-1">„<span class="MLP_znak_kurziva_11b">Já jsem určitě dostal zánět středního ucha!</span>“ naříkal.</p>
			<p class="MLP_text ParaOverride-1">Veronika ho důkladně prohlížela, ale žádné střední&#160;– ani jiné&#160;– ucho na něm nenašla.</p>
			<p class="MLP_text ParaOverride-1">„Jéje, vždyť ty nemáš žádné uši! A&#160;já je mám zase moc velké,“ posteskla si.</p>
			<p class="MLP_text ParaOverride-1">„Kdo to říká?“</p>
			<p class="MLP_text ParaOverride-1">„Lukáš!“</p>
			<p class="MLP_text ParaOverride-1">„Na mou duši, závidí ti, že ti sluší!“ zvolal kokosový dědek.</p>
			<p class="MLP_text ParaOverride-1">A&#160;byl už zase jako rybička.</p>
		</div>
</body>
</html>