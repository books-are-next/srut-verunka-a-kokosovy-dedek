<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">Únor</p>
			<p class="MLP_uroven3_nadpis ParaOverride-2">1. <br/>Domácí bruslení</p>
			<p class="MLP_text_bez1radku ParaOverride-1">Ráno vítr rozfoukal sníh a&#160;začalo mrznout. Lukáš šel na kluziště, ale Verunka zůstala doma.</p>
			<p class="MLP_text ParaOverride-1">„Víš, já ještě neumím moc bruslit,“ přiznala dědkovi. </p>
			<p class="MLP_text ParaOverride-1">„Tak já tě to naučím!“</p>
			<p class="MLP_text ParaOverride-1">Shrnuli koberec, a&#160;protože babička včera naleštila parkety, klouzalo to po nich báječně. </p>
			<p class="MLP_text ParaOverride-1">„Vidíš, jak umíš senzačně bruslit!“ jásal dědek.</p>
			<p class="MLP_text ParaOverride-1">„A&#160;ty umíš senzačně padat!“ pochválila ho Veronika.</p>
			<p class="MLP_text ParaOverride-1">„Jo, holka, kdybych to neuměl, tak tu s&#160;tebou nejsem,“ řekl kokosový dědek. „To bych ještě teď visel někde na stromě!“</p>
			<p class="MLP_uroven3_nadpis ParaOverride-1">2. <br/>Falešné tetičky</p>
			<p class="MLP_text_bez1radku ParaOverride-1">„Dneska odpoledne k&#160;nám přijdou tetičky,“ svěřila se Veronika kokosovému dědkovi. </p>
			<p class="MLP_text ParaOverride-1">„A&#160;kolik jich máš?“ chtěl vědět dědek.</p>
			<p class="MLP_text ParaOverride-1">„Nejmíň deset. Ale všechny jsou falešné. <span class="MLP_znak_kurziva_11b">A&#160;já jsem z&#160;nich vždycky nervózní!</span>“</p>
			<p class="MLP_text ParaOverride-1">„Jaká?“ divil se kokosový dědek.</p>
			<p class="MLP_text ParaOverride-1">„No, nervózní. Maminka to tak říká.“</p>
			<p class="MLP_text ParaOverride-1">„Ale proč jsou falešné?“ nechápal dědek. Veronika se nadechla a&#160;spustila:</p>
			<p class="MLP_text ParaOverride-1">„Protože to vlastně nejsou tetičky, ale já jim tak musím říkat. A&#160;protože si nejdřív nechtějí nic ze stolu brát a&#160;pak nám všechno snědí. A&#160;protože se mě pořád vyptávají, jestli se těším do školy a&#160;jestli mám radši tatínka nebo maminku a&#160;jestli už mám ženicha!“</p>
			<p class="MLP_text ParaOverride-1">„Dost! Už dost!“ křičel dědek. „Já už jsem z&#160;nich taky nervózní!“</p>
			<p class="MLP_uroven3_nadpis ParaOverride-1">3. <br/>Způsobné chování</p>
			<p class="MLP_text_bez1radku ParaOverride-1">Návštěva falešných tetiček v&#160;čele s&#160;tetičkou Uršulou se protáhla až do večera a&#160;celou tu dobu se Veronika musela chovat způsobně. Způsobné chování je velmi namáhavé. A&#160;tak Verunka před spaním řekla dědkovi jen: „Dobrou noc!“ A&#160;usnula.</p>
			<p class="MLP_uroven3_nadpis ParaOverride-1">4. <br/>Žádný opravdový dědeček</p>
			<p class="MLP_text_bez1radku ParaOverride-1">Postěžovala si až ráno.</p>
			<p class="MLP_text ParaOverride-1">Stěžovala si dlouho a&#160;nakonec řekla:</p>
			<p class="MLP_text ParaOverride-1">„A&#160;víš, proč tě mám taky ráda? Protože nemám žádného opravdového dědečka!“ </p>
			<p class="MLP_text ParaOverride-1">„To je divné,“ divil se kokosový dědek. „<span class="MLP_znak_kurziva_11b">Dědečků je přece mnohem víc než holčiček!</span>“</p>
			<p class="MLP_text ParaOverride-1">„Jak to?“ divila se teď Verunka. </p>
			<p class="MLP_text ParaOverride-1">„Protože skoro každá holčička má dva dědečky!“</p>
			<p class="MLP_text ParaOverride-1">„Tak to vidíš!“ povzdechla si Veronika. „A&#160;já mám jenom tebe&#160;– a&#160;přitom ani nejsi žádný opravdický dědeček!“</p>
			<p class="MLP_text ParaOverride-1">„Ale zato jsem tajnej&#160;– a&#160;kokosovej!“ odsekl dědek. „A&#160;nelamentuj mi tu jako stará!“</p>
			<p class="MLP_uroven3_nadpis ParaOverride-1">5. <br/>Tajnosti babičky Agáty</p>
			<p class="MLP_text_bez1radku ParaOverride-1">Babička Agáta byla moc hodná. Ale nikdy nedovolila, aby Veronika kramařila v&#160;její ložnici. Jenže Veronika byla hrozně zvědavá, a&#160;právě dneska víc než jindy.</p>
			<p class="MLP_text ParaOverride-1">A&#160;tak do její ložnice tajně vklouzla. Nejdřív potichoučku otevřela skříň. Tam bylo krásných šatů!</p>
			<p class="MLP_text ParaOverride-1">A&#160;těch klobouků!</p>
			<p class="MLP_uroven3_nadpis ParaOverride-1">6. <br/>Jakoby nic</p>
			<p class="MLP_text_bez1radku ParaOverride-1">Ale stačila si jich před zrcadlem vyzkoušet jen pár. </p>
			<p class="MLP_text ParaOverride-1">„Čas utíká moc rychle, když člověk dělá něco tajného,“ stěžoval si často kokosový dědek a&#160;měl pravdu. Za chvíli totiž zarachotil klíč v&#160;zámku, babička přišla a&#160;Veronika dělala jakoby nic. Jenže to své jakoby nic dělala tak důkladně, že babička všechno poznala…</p>
			<p class="MLP_uroven3_nadpis ParaOverride-1">7. <br/>Zaklínadlo Šalalalali</p>
			<p class="MLP_text_bez1radku ParaOverride-1">Ale babička Agáta se kupodivu nezlobila. Zavedla Veroniku do ložnice a&#160;otevřela prádelník. Vyndala z&#160;něho velikánský pestrobarevný šátek a&#160;šňůru skleněných korálků.</p>
			<p class="MLP_text ParaOverride-1">„Vidíš,“ řekla, „tohle jsem nosila, když jsem byla mladá. Ukaž, jak ti to bude slušet.“</p>
			<p class="MLP_text ParaOverride-1">Uvázala šátek Verunce kolem těla jako dlouhou sukni a&#160;místo pásku ji obtočila šňůrkou z&#160;korálků.</p>
			<p class="MLP_text ParaOverride-1">„Podívej se do zrcadla!“</p>
			<p class="MLP_text ParaOverride-1">Verunka poskakovala před zrcadlem a&#160;moc se sama sobě líbila. Babička pustila starý gramofon, skopla z&#160;nohou bačkory a&#160;začala taky poskakovat, něco si zpívala a&#160;celá se přitom rozsvítila!</p>
			<p class="MLP_text ParaOverride-1">To zpívání babičky Agáty znělo jako zaklínadlo. Verunka si z&#160;něho zapamatovala jen tajné slovo:</p>
			<p class="MLP_text_-I- ParaOverride-1">Šalalalali!</p>
			<p class="MLP_uroven3_nadpis ParaOverride-1">8. <br/>Veronika má svátek</p>
			<p class="MLP_text_bez1radku ParaOverride-1">To byl den! Tatínek se slavnostně usmíval a&#160;maminka se slavnostně točila kolem plotny.</p>
			<p class="MLP_text ParaOverride-1">„Co kdybych ti k&#160;svátku udělala kokosky?“ zeptala se.</p>
			<p class="MLP_text ParaOverride-1">„Ano, ano!“ radovala se Veronika. </p>
			<p class="MLP_text ParaOverride-1">„Tak mi přines ten kokos od Ježíška, aspoň k&#160;něčemu bude,“ řekla maminka.</p>
			<p class="MLP_text ParaOverride-1">„Ne, ne! To nejde!“ vylekala se Verunka. „Já už nemám kokosky ráda.“</p>
			<p class="MLP_text ParaOverride-1">„A&#160;co tak najednou?“ divil se tatínek. </p>
			<p class="MLP_text ParaOverride-1">„Protože se po nich kazí zoubky,“ odpověděla Veronika.</p>
			<p class="MLP_text ParaOverride-1">„Správně,“ řekl tatínek, „zdraví především! A&#160;proto zítra ráno vyrážíme na hory!“</p>
			<p class="MLP_uroven3_nadpis ParaOverride-1">9. <br/>Povídání potmě</p>
			<p class="MLP_text_bez1radku ParaOverride-1">Večer maminka nakoukla do dětského pokojíku: „Verunko, teď mu­síš honem spát.“</p>
			<p class="MLP_text ParaOverride-1">A&#160;zhasla.</p>
			<p class="MLP_text ParaOverride-1">„Nevadí, budeme si povídat potmě,“ zašeptal kokosový dědek. „To je dokonce lepší!“</p>
			<p class="MLP_text ParaOverride-1">„A&#160;o&#160;čem si budeme povídat?“</p>
			<p class="MLP_text ParaOverride-1">„Třeba o&#160;babičce Agátě,“ navrhl kokosový dědek, „o tom, jak ti ukázala ty své tajnosti!“</p>
			<p class="MLP_text ParaOverride-1">„To bylo vážně zvláštní!“ zvolala Veronika a&#160;posadila se v&#160;postýlce. „Ona ti najednou začala poskakovat a&#160;zpívat. A&#160;celá se při tom jako rozsvítila!“</p>
			<p class="MLP_text ParaOverride-1">„A&#160;co zpívala?“</p>
			<p class="MLP_text ParaOverride-1">„Počkej, já si vzpomenu,“ řekla Veronika. „Bylo to jako zaklína­dlo!“</p>
			<p class="MLP_text ParaOverride-1">Pak chvíli přemýšlela a&#160;najednou to zaklínadlo vyslovila:</p>
			<p class="MLP_text ParaOverride-1">„Šalalalali!“</p>
			<p class="MLP_uroven3_nadpis ParaOverride-1">10. <br/>Opravdové zaklínadlo</p>
			<p class="MLP_text_bez1radku ParaOverride-1">A&#160;sotva ho vyslovila, kokosový dědek se rozsvítil! </p>
			<p class="MLP_text ParaOverride-1">Ale ne jako. <span class="MLP_znak_kurziva_11b">On se rozsvítil doopravdy!</span></p>
			<p class="MLP_text ParaOverride-1">Svítil jako stolní lampa. Verunka ho musela přikrýt peřinou, aby na to nikdo nepřišel.</p>
			<p class="MLP_uroven3_nadpis ParaOverride-1">11. <br/>Jedeme na hory</p>
			<p class="MLP_text_bez1radku ParaOverride-1">První, co Veronika udělala, když se probudila, bylo, že nakoukla pod peřinu. Ale kokosový dědek už nesvítil.</p>
			<p class="MLP_text ParaOverride-1">„Tak mně se to jenom zdálo,“ řekla si rozespale.</p>
			<p class="MLP_text ParaOverride-1">A&#160;pak rychle vyskočila a&#160;strčila dědka do batůžku. Schovala ho mezi ponožky a&#160;hlavu mu přikryla pohádkovou knížkou. </p>
			<p class="MLP_text ParaOverride-1">„Verunice! Takhle se zachází s&#160;dědečkem?“ vztekal se uvnitř ko­kosový dědek. </p>
			<p class="MLP_text ParaOverride-1">„Přestaň, nebo tě nechám doma,“ řekla Veronika přísně, protože zaslechla, jak se tatínek pokouší nastartovat auto. A&#160;když se tatínek pokouší nastartovat svou starou škodovku, tak musí všichni stát na chodníku v&#160;pozoru.</p>
			<p class="MLP_uroven3_nadpis ParaOverride-1">12. <br/>Tatínek začíná být nervózní </p>
			<p class="MLP_text_bez1radku ParaOverride-1">Veronika se uvelebila vzadu a&#160;batůžek hodila vedle sebe. </p>
			<p class="MLP_text ParaOverride-1">„Já chci ven!“ zasyčel batůžek. </p>
			<p class="MLP_text ParaOverride-1">„Psst!“ zašeptala Verunka. „Co ti tam schází?“</p>
			<p class="MLP_text ParaOverride-1">„Trochu úcty a&#160;pohodlí!“</p>
			<p class="MLP_text ParaOverride-1">„Říkáš něco, Verunko?“ otočila se maminka z&#160;předního sedadla. </p>
			<p class="MLP_text ParaOverride-1">„Já?“ lekla se Veronika. „Já nic!“</p>
			<p class="MLP_text ParaOverride-1">„Tak se nevrť, tatínek začíná být nervózní,“ řekla maminka.</p>
			<p class="MLP_uroven3_nadpis ParaOverride-1">13. <br/>Kam všichni jedou</p>
			<p class="MLP_text_bez1radku ParaOverride-1">„Kam všichni jedou?“ rozčiloval se tatínek a&#160;bouchal do volantu, protože auta před ním se posunovala jako smuteční průvod hlemýžďů.</p>
			<p class="MLP_text ParaOverride-1">A&#160;za chvíli: „Proč všichni stojí?!“</p>
			<p class="MLP_text ParaOverride-1">Na silnici byla zácpa.</p>
			<p class="MLP_text ParaOverride-1">Začaly zimní prázdniny a&#160;rodiny s&#160;dětmi vyrazily na hory. A&#160;jak tak auta trčela v&#160;řadě, maminky s&#160;dětmi vystoupily, aby se trochu protáhly, zatímco tatínkové zůstali sedět uvnitř a&#160;nespokojeně na sebe troubili.</p>
			<p class="MLP_uroven3_nadpis ParaOverride-1">14. <br/>Záhada</p>
			<p class="MLP_text_bez1radku ParaOverride-1">A&#160;toho kokosový dědek využil. Vydrápal se z&#160;batůžku a&#160;vyskočil na střechu škodovky mezi připevněné lyže. Vůbec nikdo&#160;– ani Ve­runka!&#160;– si toho nevšiml.</p>
			<p class="MLP_text ParaOverride-1">Hned nato se kolona pomaloučku rozjela. Ale auta najednou uhýbala na kraj vozovky a&#160;řidiči dávali tatínkovi přednost.</p>
			<p class="MLP_text ParaOverride-1">„<span class="MLP_znak_kurziva_11b">Marie! Proč mě všichni pouštějí?</span>“ divil se tatínek.</p>
			<p class="MLP_text ParaOverride-1">„Já ti nevím, Bedřichu,“ žasla maminka.</p>
			<p class="MLP_text ParaOverride-1">„Tak jedeme. Tradá!“ tatínek dupl na plyn a&#160;byli v&#160;horách co by dup.</p>
			<p class="MLP_uroven3_nadpis ParaOverride-1">15. <br/>Kokosový majáček</p>
			<p class="MLP_text_bez1radku ParaOverride-1">„Vystupovat! Jsme na místě!“ zvolal tatínek radostně před zasněženou chatou.</p>
			<p class="MLP_text ParaOverride-1">„A&#160;za takovou chvilku! Jenom nechápu, proč nás všichni pouštěli? To je mi záhada!“ kroutil hlavou tatínek.</p>
			<p class="MLP_text ParaOverride-1">„Jakápak záhada! Kouzlo babičky Agáty to bylo,“ zašeptal kokosový dědek, už zase schovaný v&#160;batůžku.</p>
			<p class="MLP_text ParaOverride-1">„Jaké kouzlo?“ špitla Verunka.</p>
			<p class="MLP_text ParaOverride-1">Kokosový dědek vykoukl ven a&#160;rozesmál se na celé kolo.</p>
			<p class="MLP_text ParaOverride-1">„Holka, já jsem se posadil na střechu té vaší rachotiny, abych něco viděl. Pak jsem zavolal to zaklínadlo: Šalalalali! A&#160;najednou jsem se celý rozsvítil! Ale jak mi byla zima, tak jsem poskakoval a&#160;ono to blikalo. Já ti byl jako kokosový majáček! A&#160;všichni nám uhýbali z&#160;cesty, protože si mysleli, že jsme policie a&#160;honíme zloděje!“</p>
			<p class="MLP_uroven3_nadpis ParaOverride-1">16. <br/>Proměněný tatínek</p>
			<p class="MLP_text_bez1radku ParaOverride-1">Tatínek byl na horách jako proměněný. Všechny starosti nechal v&#160;Praze, učil Verunku lyžovat, běhal s&#160;ní na běžkách a&#160;vůbec s&#160;ním byla legrace.</p>
			<p class="MLP_text ParaOverride-1">Zato dědek musel pořád zůstávat v&#160;chatě, aby se nevyzradil.</p>
			<p class="MLP_text ParaOverride-1">Ale moc mu to nevadilo, protože si jako každý kokos potrpěl na teploučko.</p>
			<p class="MLP_uroven3_nadpis ParaOverride-1">17. <br/>Sněhová koule</p>
			<p class="MLP_text_bez1radku ParaOverride-1">Poslední den sluníčko pěkně svítilo. Kokosový dědek se vykradl z&#160;chaty. Někde dole slyšel Verunku, a&#160;tak si řekl, že ji překvapí. Vy­bral si nejprudší svah, skočil do sněhu a&#160;začal válet sudy. Ale jak se kutálel, sníh se na něho nabaloval. Za chvíli se z&#160;kopce valila sněhová koule.</p>
			<p class="MLP_uroven3_nadpis ParaOverride-1">18. <br/>Běhající sněhulák</p>
			<p class="MLP_text_bez1radku ParaOverride-1">Koule se zastavila až na loučce, kde lyžovala Veronika.</p>
			<p class="MLP_text ParaOverride-1">„Tati, postavíme si sněhuláka!“ zaradovala se.</p>
			<p class="MLP_text ParaOverride-1">„A&#160;bude tu stát v&#160;cuku letu!“ zvolal tatínek.</p>
			<p class="MLP_text ParaOverride-1">Odepnul si lyže a&#160;rychle uválel druhou kouli. A&#160;maminka s&#160;Ve­ronikou hned přivalily třetí.</p>
			<p class="MLP_text ParaOverride-1">„To je pěkný sněhulák!“ sbíhaly se děti. Ale kokosový dědek vůbec neměl náladu dělat sněhuláka! A&#160;tak se rozběhl a&#160;utíkal pryč.</p>
			<p class="MLP_uroven3_nadpis ParaOverride-1">19. <br/>Tatínek nemá rád záhady</p>
			<p class="MLP_text_bez1radku ParaOverride-1">Verunčin tatínek měl rád pořádek. </p>
			<p class="MLP_text ParaOverride-1">„Tohle není normální!“ vykřikoval. „Sněhulák nemá co utíkat!“</p>
			<p class="MLP_text ParaOverride-1">„Ale Bedřichu!“ uklidňovala ho maminka. „On neutíkal! Jen se jaksi vzdálil. Sněhulák přece nemá nožičky.“</p>
			<p class="MLP_text ParaOverride-1">„Že nemá?!“ rozhorlil se tatínek. „A&#160;co je tohle?!“ Ukázal na mrňavé stopy ve sněhu. Veronika hned poznala, komu ty šlápoty patří, ale ani nemukla.</p>
			<p class="MLP_text ParaOverride-1">Taky proto, že ty mrňavé stopy vedly přímo do jejich chaty!</p>
			<p class="MLP_uroven3_nadpis ParaOverride-1">20. <br/>Veronika se zlobí</p>
			<p class="MLP_text_bez1radku ParaOverride-1">Veronika vyběhla napřed do pokoje. A&#160;ovšem! Kokosový dědek se hřál v&#160;posteli.  „Ty musíš pořád dělat, co nemáš!“ hubovala. </p>
			<p class="MLP_text ParaOverride-1">„A&#160;co dělám?“ bránil se kokosový dědek. </p>
			<p class="MLP_text ParaOverride-1">„Sněhuláka!“ zlobila se Verunka.</p>
			<p class="MLP_text ParaOverride-1">„Jak to já? Sněhuláka jste ze mě udělali vy! Já jsem ti jenom chtěl ukázat, jak umím válet sudy,“ drkotal dědek zuby.</p>
			<p class="MLP_text ParaOverride-1">„Ale tatínek je z&#160;toho nervózní. A&#160;ty zase nastydneš!“</p>
			<p class="MLP_text ParaOverride-1">„Nenastydnu!“ řekl kokosový dědek. „Já jsem se totiž tenkrát v&#160;té ledničce senzačně otužil! Hepčí!!!“</p>
			<p class="MLP_uroven3_nadpis ParaOverride-1">21. <br/>Tatínek je na výzvědách</p>
			<p class="MLP_text_bez1radku ParaOverride-1">Kokosový dědek musel zase honem do batůžku, protože maminka se už vrátila. Ale zvědavě vykukoval, protože musel všechno vidět a&#160;slyšet. </p>
			<p class="MLP_text ParaOverride-1">„Kde zůstal táta?“ zeptala se Veronika.</p>
			<p class="MLP_text ParaOverride-1">„Šel se projít. Vlastně ne, povídal, že jde na výzvědy.“</p>
			<p class="MLP_text ParaOverride-1">„Náš táta je senzační, viď?“ řekla Verunka.</p>
			<p class="MLP_text ParaOverride-1">„Je náš,“ řekla maminka. „<span class="MLP_znak_kurziva_11b">A&#160;nemá rád záhady.</span>“</p>
			<p class="MLP_uroven3_nadpis ParaOverride-1">22. <br/>Záhadné stopy</p>
			<p class="MLP_text_bez1radku ParaOverride-1">Tatínek vyšel z&#160;chaty a&#160;rozhlížel se kolem. Byl už podvečer, ale sníh jiskřil a&#160;zářil jako ve dne. A&#160;v&#160;tom sněhu byly pořád ty mrňavé, záhadné stopy. A&#160;tak se vydal jejich směrem.</p>
			<p class="MLP_uroven3_nadpis ParaOverride-1">23. <br/>Byl to jezevčík</p>
			<p class="MLP_text_bez1radku ParaOverride-1">Stopy vedly od chaty dolů ke sjezdovce. Nikdo už nelyžoval. Jen v&#160;závěji u&#160;dveří se sem tam kutálela a&#160;poskakovala velká sněhová koule!</p>
			<p class="MLP_text ParaOverride-1">„A&#160;mám tě!“ zvolal tatínek.</p>
			<p class="MLP_text ParaOverride-1">Rozběhl se, popadl sněhovou kouli, koule se rozštěkala a&#160;vyklubal se z&#160;ní jezevčík starého správce jejich chaty.</p>
			<p class="MLP_text ParaOverride-1">„Už to mám!“ volal tatínek, když se vrátil do pokoje. „Víte, kdo byl ten běhající sněhulák? Byl to Pajda! Záhadu jsem vyřešil a&#160;můžeme jet domů!“</p>
			<p class="MLP_uroven3_nadpis ParaOverride-1">24. <br/>Zase doma</p>
			<p class="MLP_text_bez1radku ParaOverride-1">Babička Agáta uvařila nudlovou polévku, usmažila řízky a&#160;upekla bábovku, aby byl návrat z&#160;hor jaksepatří slavnostní.</p>
			<p class="MLP_text ParaOverride-1">„Můžu pozvat na bábovku Lukáška?“ zeptala se Veronika po obědě. </p>
			<p class="MLP_text ParaOverride-1">„Jen ho pozvi,“ přikývla babička Agáta a&#160;tatínek řekl: „Urbanovi byli také na horách, a&#160;tak nám Lukáš poví, co tam zažil.“</p>
			<p class="MLP_uroven3_nadpis ParaOverride-1">25. <br/>Co zažil Lukášek</p>
			<p class="MLP_text_bez1radku ParaOverride-1">Lukáš se cpal bábovkou a&#160;s&#160;plnou pusou všem sděloval, že takhle senzační bábovku ještě nikdy nejedl.</p>
			<p class="MLP_text ParaOverride-1">„A&#160;určitě jsi taky něco senzačního zažil na horách, ne?“ popíchl ho tatínek. </p>
			<p class="MLP_text ParaOverride-1">„Ha-lo!“ zvolal Lukášek. „To teda jo! Poslední den přišel k&#160;nám na kopec Krakonoš. Pravej Krakonoš! A&#160;senzačně lyžoval. To jste ještě neviděli!“</p>
			<p class="MLP_text ParaOverride-1">„Zato jsme viděli běhajícího sněhuláka,“ řekla Veronika, aby se Lukášek tolik nevytahoval. „Viď, tati?“</p>
			<p class="MLP_text ParaOverride-1">Ale tatínek neodpověděl. Jen celý zrudl v&#160;obličeji a&#160;zakuckal se. Asi spolkl velký kus bábovky.</p>
			<p class="MLP_uroven3_nadpis ParaOverride-1">26.<br/>Babička Agáta vaří</p>
			<p class="MLP_text_bez1radku ParaOverride-1">„Tak co budeme dneska vařit?“ zeptala se ráno babička Agáta.</p>
			<p class="MLP_text ParaOverride-1">„Tak třeba…“ Verunka předstírala, že o&#160;tom usilovně přemýšlí, i&#160;když to měla už dávno vymyšlené. „Tak třeba smažený sýr s&#160;tatarkou a&#160;hranolky!“</p>
			<p class="MLP_text ParaOverride-1">Babička Agáta ráda vařila zdravě. </p>
			<p class="MLP_text ParaOverride-1">„Hmm,“ zamyslela se, „to je sice moc dobré, ale není to zdravé. Přepalovaný omastek škodí! Víš co, Verunko, uděláme si dušenou mrkev.“</p>
			<p class="MLP_text ParaOverride-1">„Mrkev je sice zdravá,“ ohrnula nos Veronika, „ale mně škodí. Dušená mrkev mě dusí!“</p>
			<p class="MLP_uroven3_nadpis ParaOverride-1">27. <br/>Kokosový dědek rozumuje</p>
			<p class="MLP_text_bez1radku ParaOverride-1">Když babička Agáta odběhla k&#160;panu zelináři pro kilo mrkve, šla si Veronika kokosovému dědkovi postěžovat: „Dneska bude k&#160;obědu dušená mrkev, protože je zdravá. Ale mně vůbec nechutná!“</p>
			<p class="MLP_text ParaOverride-1">„To máš, holka, tak,“ rozumoval dědek. „Co je zdravé, to je pro člověka dobré, i&#160;když mu to třeba někdy nechutná. A&#160;proto si musíme dopřát sem tam i&#160;něco nezdravého.“</p>
			<p class="MLP_text ParaOverride-1">„Třeba bonbony před jídlem!“ volala Veronika.</p>
			<p class="MLP_text ParaOverride-1">„Nebo frťana po jídle!“</p>
			<p class="MLP_text ParaOverride-1">„Cože?“ nerozuměla Veronika.</p>
			<p class="MLP_text ParaOverride-1">„Ale nic. To já si jen tak pro sebe rozumuju,“ zamumlal dědek.</p>
			<p class="MLP_uroven3_nadpis ParaOverride-1">28. <br/>Co dělají vrány</p>
			<p class="MLP_text_bez1radku ParaOverride-1">Nakonec ten oběd Verunce chutnal, i&#160;když byl zdravý. Po obědě se s&#160;dědkem koukali z&#160;okna do dvora. Stál tam strom a&#160;na ten strom přiletěly vrány.</p>
			<p class="MLP_text ParaOverride-1">„Vidíš,“ řekl kokosový dědek, „už brzo bude jaro.“</p>
			<p class="MLP_text ParaOverride-1">„Ale vždyť to jsou vrány!“ smála se Verunka. „Ty jsi tak hloupý! <span class="MLP_znak_kurziva_11b">Jaro přece nosí vlaštovky!</span>“</p>
			<p class="MLP_text ParaOverride-1">„To jo,“ připustil dědek, „ale někdo napřed musí tu zimu odnést. A&#160;to právě dělají vrány!“</p>
			<p class="MLP_text ParaOverride-1">„Aha,“ zamyslela se Verunka. „Ty jsi tak chytrý!“</p>
		</div>
</body>
</html>