<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Září</p>
			<p class="MLP_uroven3_nadpis ParaOverride-2">1. <br/>Těšení a&#160;bání</p>
			<p class="MLP_text_bez1radku ParaOverride-1">Veronika nemohla dospat.</p>
			<p class="MLP_text ParaOverride-1">„Proč nespíš?“ bručel dědek pod peřinou.</p>
			<p class="MLP_text ParaOverride-1">„Protože se bojím.“</p>
			<p class="MLP_text ParaOverride-1">„Ale, ale, já myslel, že se do školy těšíš.“</p>
			<p class="MLP_text ParaOverride-1">„Jenže já se těším i&#160;bojím najednou! Tomu ty nemůžeš rozumět.“ </p>
			<p class="MLP_text ParaOverride-1">„Náhodou, já jsem na těšení odborník,“ řekl dědek. „A&#160;ty si pamatuj, že těšení a&#160;bání jdou někdy spolu ruku v&#160;ruce. Třeba když se člověk chystá poprvé do školy. Nebo na rande.“</p>
			<p class="MLP_text ParaOverride-1">„<span class="MLP_znak_kurziva_11b">Na rande?</span> Dědku, co to sem pleteš?“ rozjívila se Verunka a&#160;začala skákat po postýlce jako nějaká předškolačka.</p>
			<p class="MLP_uroven3_nadpis ParaOverride-1">2. <br/>Dědek mezi prvňáčky nepatří</p>
			<p class="MLP_text_bez1radku ParaOverride-1">Kupodivu babička Agáta řekla ráno v&#160;kuchyni něco podobného. Pravila: „Když jde holčička první den do první třídy, musí se hodně těšit i&#160;trochu bát a&#160;musí mít parádní šatičky. A&#160;nový školní batůžek.“</p>
			<p class="MLP_text ParaOverride-1">„A&#160;nemůžu si vzít ten z&#160;Londýna?“ prosila Verunka.</p>
			<p class="MLP_text ParaOverride-1">„Ne. Kokos se do školy nehodí!“</p>
			<p class="MLP_text ParaOverride-1">Verunka se zakabonila, ale musela uznat, že babička Agáta má pravdu. Dědek mezi prvňáčky opravdu nepatří.</p>
			<p class="MLP_text ParaOverride-1">A&#160;do toho zazvonil telefon. Byl to Lukášek.</p>
			<p class="MLP_text ParaOverride-1">„Ha-lo! Je tam prvňačka Hubertová?“ smál se na celé kolo.</p>
			<p class="MLP_text ParaOverride-1">„Moc se nesměj,“ řekla Veronika.</p>
			<p class="MLP_text ParaOverride-1">„Každý byl jednou prvňáček.“</p>
			<p class="MLP_text ParaOverride-1">„To se ví,“ smál se dál Lukášek.</p>
			<p class="MLP_text ParaOverride-1">„I&#160;Jan Amos Komenský, viď?“</p>
			<p class="MLP_text ParaOverride-1">„Toho neznám,“ řekla Verunka. „A&#160;co si bereš s&#160;sebou do školy?“</p>
			<p class="MLP_text ParaOverride-1">„Dalekohled!“ křičel Lukášek.</p>
			<p class="MLP_text ParaOverride-1">„Dalekohled a&#160;kokos do školy nepatří!“ napomenula ho Verunka přísně.</p>
			<p class="MLP_text ParaOverride-1">A&#160;dědek to slyšel a&#160;řekl si: „To se, holka, ještě uvidí!“</p>
			<p class="MLP_uroven3_nadpis ParaOverride-1">3. <br/>Cesta do školy</p>
			<p class="MLP_text_bez1radku ParaOverride-1">Když jdou děti první den do první třídy, je to na nich poznat. Vypadají tak nějak důležitě. Verunka se pevně držela babičky Agáty za ruku. Zato Lukáš vedle nich kráčel úplně ledabyle. Dokonce si házel tenisákem.</p>
			<p class="MLP_text ParaOverride-1">„Zase se vytahuje,“ pomyslela si Veronika, „ale stejně je to prima kamarád.“</p>
			<p class="MLP_uroven3_nadpis ParaOverride-1">4. <br/>Prvňáčky učí prvňačka</p>
			<p class="MLP_text_bez1radku ParaOverride-1">Babička Agáta právě vytáhla z&#160;trouby štrúdl, když Lukáš po škole přišel na návštěvu.</p>
			<p class="MLP_text ParaOverride-1">„Lukáši, my máme hrozně mladou paní učitelku,“ chlubila se Veronika. „Víš, co nám řekla? Že je taky prvňačka!“</p>
			<p class="MLP_text ParaOverride-1">„A&#160;není nějaká praštěná?“</p>
			<p class="MLP_text ParaOverride-1">„Není, abys věděl!“ zlobila se Verunka. „Náhodou je hrozně hezká! <span class="MLP_znak_kurziva_11b">A&#160;víš, proč je prvňačka?</span> Protože my jsme první třída, kterou v&#160;životě učí.“</p>
			<p class="MLP_text ParaOverride-1">„To je teda gól,“ připustil Lukášek. „Prvňačka učí prvňáky!“</p>
			<p class="MLP_uroven3_nadpis ParaOverride-1">5. <br/>Lukášův nejkrásnější zážitek z&#160;prázdnin</p>
			<p class="MLP_text_bez1radku ParaOverride-1">Babička dala pekáč se štrúdlem na stůl a&#160;řekla: „Teď nechte na chvilku školy a&#160;povídejte si ještě o&#160;prázdninách. Lukášku, co nejkrásnějšího jsi u&#160;dědy zažil?“ </p>
			<p class="MLP_text ParaOverride-1">Lukáš se zamyslel. „Nejkrásnější bylo, jak jsem se topil,“ řekl vážně.</p>
			<p class="MLP_text ParaOverride-1">„Propána, jak se to stalo?“ vylekala se babička Agáta.</p>
			<p class="MLP_text ParaOverride-1">„Normálka. Já jsem chytal s&#160;dědou u&#160;řeky ryby, a&#160;najednou jsem uklouzl a&#160;bylo to.“</p>
			<p class="MLP_text ParaOverride-1">Babička Agáta spráskla ruce. </p>
			<p class="MLP_text ParaOverride-1">„To ale musela být hrůza! Proč říkáš, že to byl tvůj nejkrásnější zážitek?“</p>
			<p class="MLP_text ParaOverride-1">„No to je snad jasný! Nejkrásnější přece bylo, že jsem se nakonec neutopil,“ řekl Lukášek s&#160;plnou pusou.</p>
			<p class="MLP_uroven3_nadpis ParaOverride-1">6. <br/>Extrasupersenzační krasohled</p>
			<p class="MLP_text_bez1radku ParaOverride-1">Chvíli bylo ticho. Pak si Verunka vzpomněla.</p>
			<p class="MLP_text ParaOverride-1">„Počkej, vždyť já jsem ti něco přivezla!“ Odběhla do pokojíku a&#160;podala mu svůj dárek. </p>
			<p class="MLP_text ParaOverride-1">„Co je to?“ divil se Lukášek.</p>
			<p class="MLP_text ParaOverride-1">„Krasohled,“ řekla Veronika.</p>
			<p class="MLP_text ParaOverride-1">Lukáš otáčel trubicí.</p>
			<p class="MLP_text ParaOverride-1">Barevné střípky tvořily nové a&#160;nové obrázky a&#160;Lukášek volal: „Ha-lo! Ha-lo! Niko, tohle je úplně extrasupersenzační krasohled!“</p>
			<p class="MLP_text ParaOverride-1">„A&#160;je v&#160;něm celý Londýn!“ řekla babička Agáta.</p>
			<p class="MLP_uroven3_nadpis ParaOverride-1">7. <br/>Aki Bakiba</p>
			<p class="MLP_text_bez1radku ParaOverride-1">Verunka si povídala o&#160;škole s&#160;tatínkem a&#160;s&#160;maminkou.</p>
			<p class="MLP_text ParaOverride-1">„A&#160;jaké máš spolužáky?“ zeptal se tatínek.</p>
			<p class="MLP_text ParaOverride-1">„Normální. Ale jeden z&#160;nich, Aki Bakiba, je extrasupersenzační, protože je černoušek a&#160;přijel k&#160;nám až z&#160;Haiti!“</p>
			<p class="MLP_text ParaOverride-1">„Z&#160;Haiti?“ divil se tatínek.</p>
			<p class="MLP_text ParaOverride-1">„A&#160;bude sedět vedle mě,“ řekla Verunka pyšně.</p>
			<p class="MLP_text ParaOverride-1">„Já jsem si ho vybrala.“</p>
			<p class="MLP_uroven3_nadpis ParaOverride-1">8. <br/>Dědek se chce zvelebit</p>
			<p class="MLP_text_bez1radku ParaOverride-1">Večer Verunka přistihla dědka, jak se prohlíží v&#160;zrcadle.</p>
			<p class="MLP_text ParaOverride-1">„Co to děláš?“</p>
			<p class="MLP_text ParaOverride-1">„Ale koukám, že bych se měl nějak zvelebit,“ odpověděl dědek zamyšleně.</p>
			<p class="MLP_text ParaOverride-1">„<span class="MLP_znak_kurziva_11b">Co je to zvelebit?</span>“</p>
			<p class="MLP_text ParaOverride-1">„Oholit, ostříhat a&#160;tak. Abych nevypadal jako starý kokos, až si mě vezmeš do školy.“</p>
			<p class="MLP_text ParaOverride-1">„Ale ty do školy nesmíš!“</p>
			<p class="MLP_text ParaOverride-1">Kokosový dědek se poťouchle usmál. „A&#160;co když budete mít kreslení?“</p>
			<p class="MLP_uroven3_nadpis ParaOverride-1">9. <br/>Paní učitelka má prima nápady</p>
			<p class="MLP_text_bez1radku ParaOverride-1">Paní učitelka hned příští den prvňákům řekla: „Děti, já mám prima nápad. Zítra si budeme kreslit.“</p>
			<p class="MLP_text ParaOverride-1">„Já umím auto! Já kačera Donalda! Já méďu!“ volaly děti.</p>
			<p class="MLP_text ParaOverride-1">„A&#160;já krokodýla,“ přihlásil se Aki Bakiba.</p>
			<p class="MLP_text ParaOverride-1">„To je pěkné, Aki,“ pochválila ho paní učitelka. „Ale víte co, děti? Přineste si nějaké ovoce&#160;– jablko, hrušku, pomeranč, banán, prostě, co máte rádi. Nejdřív si to nakreslíte a&#160;pak bude překvapení!“</p>
			<p class="MLP_uroven3_nadpis ParaOverride-1">10. <br/>Skoro obyčejný kokos</p>
			<p class="MLP_text_bez1radku ParaOverride-1">Verunka si ráno přibalila k&#160;učení banán. </p>
			<p class="MLP_text ParaOverride-1">„To máš na svačinu?“ zeptal se dědek. </p>
			<p class="MLP_text ParaOverride-1">„Ne, to mám na kreslení,“ řekla Verunka.</p>
			<p class="MLP_text ParaOverride-1">„A&#160;neříkal jsem to?“ radoval se dědek. </p>
			<p class="MLP_text ParaOverride-1">„A&#160;co?“</p>
			<p class="MLP_text ParaOverride-1">„Že budete mít kreslení a&#160;že si mě vezmeš do školy!“</p>
			<p class="MLP_text ParaOverride-1">„Ale my máme kreslit ovoce, a&#160;ne nějaké dědky!“</p>
			<p class="MLP_text ParaOverride-1">„Jenže já, když chci, tak umím vypadat jako úplně obyčejný kokos,“ řekl dědek. „Koukej!“</p>
			<p class="MLP_text ParaOverride-1">A&#160;vypadal opravdu skoro jako obyčejný kokos. A&#160;tak si ho Verunka vzala do školy místo banánu.</p>
			<p class="MLP_uroven3_nadpis ParaOverride-1">11. <br/>Martínek má rád ředkvičky</p>
			<p class="MLP_text_bez1radku ParaOverride-1">Ve třídě pak každý prvňáček položil na stolek před sebe nějaké ovoce. Jen Martínek Pecha si přinesl svazek ředkviček.</p>
			<p class="MLP_text ParaOverride-1">„Ale ředkvičky nejsou ovoce, viď, Martínku?“ pohladila ho po vlasech paní učitelka.</p>
			<p class="MLP_text ParaOverride-1">„Nejsou,“ řekl Martínek, „jenže já mám ředkvičky ze všeho ovoce nejradši.“</p>
			<p class="MLP_uroven3_nadpis ParaOverride-1">12. <br/>Verunka má ráda kokos</p>
			<p class="MLP_text_bez1radku ParaOverride-1">Aki měl před sebou ananas. </p>
			<p class="MLP_text ParaOverride-1">A&#160;Verunka sáhla do batůžku a&#160;postavila na stolek dědka.</p>
			<p class="MLP_text ParaOverride-1">„To je můj kokos,“ řekla.</p>
			<p class="MLP_text ParaOverride-1">„Kokos?“ divila se paní učitelka. „Vypadá tak zvláštně.“</p>
			<p class="MLP_text ParaOverride-1">„Ale ne,“ řekl Aki. „Takhle u&#160;nás na Haiti vypadají všechny kokosy.“</p>
			<p class="MLP_text ParaOverride-1">„Aha,“ řekla paní učitelka.</p>
			<p class="MLP_uroven3_nadpis ParaOverride-1">13. <br/>Dědeček je kouzelníkem</p>
			<p class="MLP_text_bez1radku ParaOverride-1">Verunka si dala záležet, aby nakreslila kokos tak, jak má opravdový kokosový ořech vypadat. Zato Aki nakreslil ananas divně. Pomaloval ho válečnými barvami a&#160;do jedné ruky mu přikreslil maličké kopí. Děti se smály, ale paní učitelka je utišila a&#160;řekla: „Aki, z&#160;tebe bude malíř! Ale proč sis vymyslel takhle divně pomalovaný ananas a&#160;s&#160;kopím?“</p>
			<p class="MLP_text ParaOverride-1">„To já si nevymyslel,“ odpověděl Aki, „já ho takhle viděl.“</p>
			<p class="MLP_text ParaOverride-1">„A&#160;kde, prosím tě?“</p>
			<p class="MLP_text ParaOverride-1">„U&#160;dědečka, u&#160;nás doma, na Haiti.“</p>
			<p class="MLP_text ParaOverride-1">„A&#160;čím je tvůj dědeček?“ zeptala se paní učitelka.</p>
			<p class="MLP_text ParaOverride-1">„Kouzelníkem,“ řekl Aki.</p>
			<p class="MLP_text ParaOverride-1">„Aha,“ řekla paní učitelka.</p>
			<p class="MLP_uroven3_nadpis ParaOverride-1">14. <br/>Slíbené překvapení</p>
			<p class="MLP_text_bez1radku ParaOverride-1">Pak se paní učitelka podívala na hodinky a&#160;zvolala: „A&#160;teď to slíbené překvapení! Děti, smějí žáci jíst při vyučování?“</p>
			<p class="MLP_text ParaOverride-1">„Nesmějí,“ odpověděli prvňáci.</p>
			<p class="MLP_text ParaOverride-1">„A&#160;já vám to dneska&#160;– mimořádně dovolím! Odevzdejte mi výkresy, a&#160;jestli máte ovoce omyté, tak se do něho hned pusťte!“</p>
			<p class="MLP_text ParaOverride-1">„Sláva!“ křikl Martínek Pecha a&#160;hned začal chroupat své neomyté ředkvičky. A&#160;ostatní děti se zakously do jablíček a&#160;do hrušek nebo si loupaly banány a&#160;pomeranče.</p>
			<p class="MLP_uroven3_nadpis ParaOverride-1">15. <br/>O&#160;lidojedech a&#160;kokosojedech</p>
			<p class="MLP_text_bez1radku ParaOverride-1">Tak si nikdo, kromě Akiho, nevšiml, že se kokosový dědek honem schoval v&#160;batůžku a&#160;něco tam nespokojeně bručel o&#160;lidojedech a&#160;kokosojedech. </p>
			<p class="MLP_text ParaOverride-1">„Pssst!“ Verunka ho pleskla. Ale to neměla dělat. To dědka urazilo!</p>
			<p class="MLP_text ParaOverride-1">„Já jdu domů! Už mě to ve škole nebaví,“ řekl a&#160;chtěl vyběhnout ze třídy.</p>
			<p class="MLP_text ParaOverride-1">Jenže vtom zazvonil školní zvonek a&#160;vyrazila celá třída. Dědek se v&#160;tom chumlu ztratil a&#160;byl doma dřív než Verunka. </p>
			<p class="MLP_uroven3_nadpis ParaOverride-1">16. <br/>Taková spousta dědečků</p>
			<p class="MLP_text_bez1radku ParaOverride-1">„Aki, a&#160;tvůj dědeček je opravdu kouzelník?“ vyzvídala druhý den Verunka. </p>
			<p class="MLP_text ParaOverride-1">„Ten na Haiti je kouzelník&#160;– léčí lidi a&#160;krmí krokodýly. Druhý žije v&#160;Praze a&#160;je taky doktor. Léčí psy a&#160;kočky.“</p>
			<p class="MLP_text ParaOverride-1">„Jééé!“ vydechla Verunka. „Ty máš dva dědečky?“</p>
			<p class="MLP_text ParaOverride-1">„A&#160;co je na tom? <span class="MLP_znak_kurziva_11b">To někde v&#160;Africe mají kluci třeba deset dědečků!</span>“</p>
			<p class="MLP_text ParaOverride-1">„Deset! To snad ne!“ žasla Verunka.</p>
			<p class="MLP_text ParaOverride-1">„Ale je. Tam mají muži třeba i&#160;devět žen, tak si spočítej, kolik je to pak dohromady dědečků!“</p>
			<p class="MLP_text ParaOverride-1">„Ale ty máš jen jednu maminku, viď?“ vylekala se Verunka.</p>
			<p class="MLP_text ParaOverride-1">„Jasně. A&#160;je to Češka,“ řekl Aki.</p>
			<p class="MLP_text ParaOverride-1">„A&#160;tvůj tatínek je taky kouzelník?“</p>
			<p class="MLP_text ParaOverride-1">„Ale ne,“ smál se Aki Bakiba. „Můj táta je přece fotbalista. Jmenuje se Makiba Bakiba a&#160;hraje za Slavii. Ty ho neznáš?“</p>
			<p class="MLP_uroven3_nadpis ParaOverride-1">17. <br/>Ani dědeček, ani kokos</p>
			<p class="MLP_text_bez1radku ParaOverride-1">„To je zvláštní,“ přemýšlela doma Verunka nahlas, „Aki tě viděl a&#160;připadal jsi mu úplně normální.“</p>
			<p class="MLP_text ParaOverride-1">„A&#160;nejsem snad?“ rozčilil se dědek.</p>
			<p class="MLP_text ParaOverride-1">„Nejsi. Nejsi ani normální dědeček, ani normální kokos.“</p>
			<p class="MLP_text ParaOverride-1">„A&#160;to se mi právě líbí!“ řekl kokosový dědek.</p>
			<p class="MLP_text ParaOverride-1">„A&#160;proč?“ zeptala se Verunka.</p>
			<p class="MLP_text ParaOverride-1">„Protože kdybych byl normální dědeček, tak bych se ti nevešel do batůžku. A&#160;kdybych byl normální kokos, tak už jsem dávno snědený!“</p>
			<p class="MLP_uroven3_nadpis ParaOverride-1">18. <br/>Verunka se lekla</p>
			<p class="MLP_text_bez1radku ParaOverride-1">Verunka se teď každé ráno těšila dvakrát. Jednou do školy a&#160;podruhé na Akiho. Pořád ji něčím překvapoval. </p>
			<p class="MLP_text ParaOverride-1">Třeba tuhle. „Něco ti ukážu,“ zašeptal o&#160;přestávce.</p>
			<p class="MLP_text ParaOverride-1">A&#160;vytáhl ze školní brašny zelenou průsvitnou krabičku z&#160;umělé hmoty.</p>
			<p class="MLP_text ParaOverride-1">„Co je v&#160;ní?“ zeptala se Verunka, protože uvnitř nic neviděla.</p>
			<p class="MLP_text ParaOverride-1">„Tajemství. <span class="MLP_znak_kurziva_11b">Ale živý!</span> Tak se nelekni,“ řekl Aki a&#160;otevřel krabičku.</p>
			<p class="MLP_text ParaOverride-1">A&#160;Verunka se lekla.</p>
			<p class="MLP_uroven3_nadpis ParaOverride-1">19. <br/>Neviditelné zvířátko</p>
			<p class="MLP_text_bez1radku ParaOverride-1">„Co je to?“ vykřikla Verunka.</p>
			<p class="MLP_text ParaOverride-1">„Chameleon. To je ohromně šikovné zvířátko&#160;– zvlášť do školy,“ poučil ji Aki.</p>
			<p class="MLP_text ParaOverride-1">„A&#160;proč do školy?“</p>
			<p class="MLP_text ParaOverride-1">„Protože do školy se žádná zvířátka nesmí nosit. A&#160;chameleon je neviditelný.“</p>
			<p class="MLP_text ParaOverride-1">„Jak to neviditelný?“</p>
			<p class="MLP_text ParaOverride-1">„Koukej,“ řekl Aki a&#160;položil zvířátko na červené desky čítanky. A&#160;chameleon zmizel.</p>
			<p class="MLP_text ParaOverride-1">„A&#160;koukej teď!“ Aki chameleona přendal na zelený přebal sešitu a&#160;zvířátko zase zmizelo. Úplně splynulo se zelenou barvou sešitu.</p>
			<p class="MLP_uroven3_nadpis ParaOverride-1">20. <br/>Paní učitelka vyjekla</p>
			<p class="MLP_text_bez1radku ParaOverride-1">Mezitím zazvonilo a&#160;paní učitelka vešla do třídy. </p>
			<p class="MLP_text ParaOverride-1">„Máte všichni domácí cvičení?“ zeptala se a&#160;prošla mezi lavicemi. Zastavila se u&#160;Akiho. Náhodou položila ruku na jeho zelený sešit. A&#160;vyjekla. </p>
			<p class="MLP_text ParaOverride-1">„<span class="MLP_znak_kurziva_11b">Proboha, co je to!</span>“</p>
			<p class="MLP_text ParaOverride-1">Třásla se a&#160;koukala na to, co držela v&#160;ruce.</p>
			<p class="MLP_uroven3_nadpis ParaOverride-1">21. <br/>A&#160;co hadi?</p>
			<p class="MLP_text_bez1radku ParaOverride-1">„To je, prosím, chameleon,“ řekl Aki. „Ale nic nedělá. Ani nekouše.“</p>
			<p class="MLP_text ParaOverride-1">„Jenom je neviditelný,“ dodala Verunka.</p>
			<p class="MLP_text ParaOverride-1">„Když je neviditelný, tak ať ho tu už příště nevidím,“ vzpamatovala se paní učitelka. „Žádná zvířata mi do třídy nenoste!“</p>
			<p class="MLP_text ParaOverride-1">„Ani hady?“ zeptal se Aki. „My totiž chováme doma také hady. A&#160;můj dědeček krmí krokodýly.“</p>
			<p class="MLP_text ParaOverride-1">„Propánajána, ale krokodýla snad nechováte?!“ lekla se paní učitelka.</p>
			<p class="MLP_text ParaOverride-1">„To ne,“ řekl Aki. „Tak velkou vanu doma nemáme.“</p>
			<p class="MLP_uroven3_nadpis ParaOverride-1">22. <br/>Verunka půjde na fotbal</p>
			<p class="MLP_text_bez1radku ParaOverride-1">Hned druhý den, bylo to v&#160;pátek, se Aki Verunky zeptal, co dělá v&#160;sobotu. A&#160;Verunka řekla, že asi nic. </p>
			<p class="MLP_text ParaOverride-1">„Tak to bych tě mohl pozvat na tatínka. On totiž hraje proti Spartě a&#160;máma půjde s&#160;námi. Co říkáš?“</p>
			<p class="MLP_text ParaOverride-1">„A&#160;mohl by jít taky Lukáš? Jeho fotbal moc baví,“ řekla Verunka. </p>
			<p class="MLP_text ParaOverride-1">„Jasně,“ řekl Aki. „Lukáš je prima a&#160;fotbal docela válí.“</p>
			<p class="MLP_uroven3_nadpis ParaOverride-1">23. <br/>Všichni se diví</p>
			<p class="MLP_text_bez1radku ParaOverride-1">Když Verunka při večeři řekla, že ji Aki pozval na tatínka, všichni se divili. </p>
			<p class="MLP_text ParaOverride-1">„<span class="MLP_znak_kurziva_11b">Na tatínka?</span> Jak tě pozval na tatínka?“ divil se tatínek.</p>
			<p class="MLP_text ParaOverride-1">„Akiho tatínek hraje přece fotbal. Za Slavii. Ty ho neznáš?“ divila se Verunka.</p>
			<p class="MLP_text ParaOverride-1">„Děti! To tam chcete jít sami?“ divila se babička Agáta.</p>
			<p class="MLP_text ParaOverride-1">„Ale ne, Akiho maminka půjde s&#160;námi. A&#160;taky Lukášek,“ uklidnila rodinu Verunka.</p>
			<p class="MLP_uroven3_nadpis ParaOverride-1">24. <br/>Všichni jsou trochu nervózní</p>
			<p class="MLP_text_bez1radku ParaOverride-1">Přišla sobota a&#160;Verunka nevěděla, co si má obléknout.</p>
			<p class="MLP_text ParaOverride-1">„Poslouchej, už jsem z&#160;tebe nervózní. Vezmeš si kraťasy a&#160;tričko&#160;– a&#160;basta! Fotbal není divadlo!“ řekla maminka. </p>
			<p class="MLP_text ParaOverride-1">„<span class="MLP_znak_kurziva_11b">Fotbal je divadlo</span>,“ mínil tatínek. „Někdy je to komedie a&#160;někdy úplné drama.“</p>
			<p class="MLP_text ParaOverride-1">„Nehádejte se, za chvíli přijde návštěva!“ volala od trouby babička Agáta. </p>
			<p class="MLP_text ParaOverride-1">„Propána, vy jste všichni nervózní, jako kdyby měla přijít tetička Uršula!“ povzdechla si Verunka.</p>
			<p class="MLP_uroven3_nadpis ParaOverride-1">25. <br/>Návštěva a&#160;koláč</p>
			<p class="MLP_text_bez1radku ParaOverride-1">První přišel Lukášek a&#160;chvíli po něm i&#160;Aki s&#160;maminkou. Aki měl na sobě žluté fotbalové tričko a&#160;na nohou černé kopačky. Jeho mamince to také moc slušelo. Vypadala jako slečna z&#160;nějakého obrázkového časopisu, ale hned se vrhla na babiččin švestkový koláč. Byla dokonce rychlejší než Lukášek&#160;– a&#160;to je co říct.</p>
			<p class="MLP_uroven3_nadpis ParaOverride-1">26. <br/>Divné divadlo</p>
			<p class="MLP_text_bez1radku ParaOverride-1">Stadion byl plný, ale oni měli místa v&#160;první řadě. Verunka si připadala jako v&#160;divadle Až na to, že v&#160;divadle diváci sedí pěkně zticha a&#160;nehulákají a&#160;nepískají na herce ani na sebe. Bylo to divadlo, ale divné.</p>
			<p class="MLP_uroven3_nadpis ParaOverride-1">27. <br/>Dědek křičí góóól</p>
			<p class="MLP_text_bez1radku ParaOverride-1">Veronika se divila všemu, co na hřišti viděla. A&#160;kokosový dědek, kterého vzala v&#160;batůžku s&#160;sebou, byl v&#160;sedmém nebi. Radoval se, křičel a&#160;hvízdal jako ostatní diváci, v&#160;té vřavě ho však nebylo vůbec slyšet. Hráči se honili po hřišti, ale pak Akiho tatínek dostal míč, udělal kličku sparťanskému brankáři a… </p>
			<p class="MLP_text ParaOverride-1">„GÓÓÓL!“ křičeli a&#160;objímali se všichni hráči i&#160;fanoušci Slavie.</p>
			<p class="MLP_uroven3_nadpis ParaOverride-1">28. <br/>Dědek naříká ze všech nejvíc</p>
			<p class="MLP_text_bez1radku ParaOverride-1">Pak se zase dlouho běhalo tam a&#160;sem, sem a&#160;tam a&#160;dohromady se nic nedělo. Jenže najednou jeden sparťanský útočník nakopl míč tak prudce, že…</p>
			<p class="MLP_text ParaOverride-1">„GÓÓÓL!!!“ křičeli a&#160;objímali se všichni hráči a&#160;fanoušci Sparty. A&#160;fanoušci Slavie se chytali za hlavu a&#160;naříkali. Ale ze všech nejvíc naříkal kokosový dědek.</p>
			<p class="MLP_uroven3_nadpis ParaOverride-1">29. <br/>Dědek poráží Spartu</p>
			<p class="MLP_text_bez1radku ParaOverride-1">Bylo to nerozhodně. A&#160;užuž se blížil konec zápasu… A&#160;to dědek nevydržel. Vyskočil z&#160;batůžku a&#160;obrovským obloukem dopadl do trávy. Akiho tatínek si ho spletl s&#160;míčem a&#160;chtěl ho vší silou nakopnout. Dědek jen tak tak uhnul. A&#160;pak se rozběhl přes celé hřiště, udělal kličku sparťanskému brankáři&#160;a…</p>
			<p class="MLP_text ParaOverride-1">„GÓÓÓL!!!“</p>
			<p class="MLP_text ParaOverride-1">Dědek porazil Spartu 2:1. Už se těšil, jak se o&#160;něm bude zítra psát ve všech novinách.</p>
			<p class="MLP_uroven3_nadpis ParaOverride-1">30. <br/>Veronika je moc chytrá</p>
			<p class="MLP_text_bez1radku ParaOverride-1">Příští den dědek koukal do novin (držel je obráceně) a&#160;kroutil hlavou.</p>
			<p class="MLP_text ParaOverride-1">„No tohle! Přečti si to, Verunko.“</p>
			<p class="MLP_text ParaOverride-1">Veronika nahlas četla: „Nerozhodný zápas. Slavie–Sparta 1:1.“</p>
			<p class="MLP_text ParaOverride-1">„To není pravda. Já dal přece gól a&#160;Slavie vyhrála 2:1!“</p>
			<p class="MLP_text ParaOverride-1">„Výmysly, výmysly,“ smála se Verunka. „Zase se ti něco zdálo!“</p>
			<p class="MLP_text ParaOverride-1">„Nezdálo! Věř mi!“ prosil dědek.</p>
			<p class="MLP_text ParaOverride-1">Verunka se zamyslela. „Tak sis to asi moc přál. Já, když si moc přeju, aby se něco stalo doopravdy, tak se to jako stane, i&#160;když se to vlastně doopravdy nestane. Chápeš?“</p>
			<p class="MLP_text ParaOverride-1">„Nechápu,“ zabručel dědek. „Od té doby, co chodíš do školy, jsi na mě už nějaká moc chytrá.“</p>
		</div>
</body>
</html>