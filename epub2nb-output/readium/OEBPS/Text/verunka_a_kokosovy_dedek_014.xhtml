<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Říjen</p>
			<p class="MLP_uroven3_nadpis ParaOverride-2">1. <br/>Všichni kluci jsou stejní</p>
			<p class="MLP_text_bez1radku ParaOverride-1">Aki Verunce často vyprávěl o&#160;svém dědečkovi na Haiti.</p>
			<p class="MLP_text ParaOverride-1">„A&#160;on je opravdovský kouzelník?“ nevěřila Verunka.</p>
			<p class="MLP_text ParaOverride-1">„Je.“</p>
			<p class="MLP_text ParaOverride-1">„A&#160;ty taky budeš kouzelník?“ vykulila oči Verunka.</p>
			<p class="MLP_text ParaOverride-1">„Já? Já budu přece hrát fotbal!“</p>
			<p class="MLP_text ParaOverride-1">„Ach jo,“ povzdechla si Verunka. „Všichni kluci jsou stejní.“</p>
			<p class="MLP_uroven3_nadpis ParaOverride-1">2. <br/>Trochu smutnění</p>
			<p class="MLP_text_bez1radku ParaOverride-1">Ale večer se dědkovi svěřila:</p>
			<p class="MLP_text ParaOverride-1">„Víš, Aki je úplně jiný než kluci v&#160;naší třídě.“</p>
			<p class="MLP_text ParaOverride-1">„Jaký?“ vyptával se dědek.</p>
			<p class="MLP_text ParaOverride-1">„No… takový… prostě úplně jiný.“</p>
			<p class="MLP_text ParaOverride-1">„<span class="MLP_znak_kurziva_11b">Jako já?</span>“</p>
			<p class="MLP_text ParaOverride-1">„Proč jako ty?“</p>
			<p class="MLP_text ParaOverride-1">„Protože já jsem přece taky úplně jiný než ostatní kokosy!“</p>
			<p class="MLP_text ParaOverride-1">„Jenže ty jsi dědek!“ smála se Verunka.</p>
			<p class="MLP_text ParaOverride-1">„Jenže úplně jiný než ostatní dědečkově!“</p>
			<p class="MLP_text ParaOverride-1">„Stejně bych chtěla mít nějakého opravdového dědečka jako ostatní děti,“ řekla Verunka a&#160;maličko zesmutněla.</p>
			<p class="MLP_uroven3_nadpis ParaOverride-1">3. <br/>Trochu těšení</p>
			<p class="MLP_text_bez1radku ParaOverride-1">„Tak, děti,“ řekla druhý den paní učitelka, „dneska se už učit nebudeme. Budeme si povídat o&#160;zítřejším výletě.“</p>
			<p class="MLP_text ParaOverride-1">„Hurá!“ volaly děti.</p>
			<p class="MLP_text ParaOverride-1">„Bude to celodenní výlet školním autobusem a&#160;navštívíme krásný hrad. A&#160;já budu mít nad vámi dozor.“</p>
			<p class="MLP_uroven3_nadpis ParaOverride-1">4. <br/>Pozor na Sochora</p>
			<p class="MLP_text_bez1radku ParaOverride-1">Na ten zítřejší výlet se těšili všichni prvňáci, druháci i&#160;třeťáci.</p>
			<p class="MLP_text ParaOverride-1">Za Verunkou přišel navečer Lukáš a&#160;řekl tajemně:</p>
			<p class="MLP_text ParaOverride-1">„Něco ti povím. Na tom hradě straší.“</p>
			<p class="MLP_text ParaOverride-1">„Já se nebojím,“ řekla Veronika, „protože strašidla nejsou.“</p>
			<p class="MLP_text ParaOverride-1">„<span class="MLP_znak_kurziva_11b">Jenže Sochor je!</span> A&#160;pojede na hrad s&#160;námi!“ řekl Lukášek zlověstným hlasem.</p>
			<p class="MLP_text ParaOverride-1">„A&#160;Sochor je nějaké strašidlo?“ zeptala se Veronika nedůvěřivě. </p>
			<p class="MLP_text ParaOverride-1">„Ne, je to propadlík. Měl by chodit do čtvrtý, ale je v&#160;naší třídě. Hroznej rváč&#160;– a&#160;na prvňáky má spadeno. Tak pozor na Sochora!“</p>
			<p class="MLP_uroven3_nadpis ParaOverride-1">5. <br/>Dědek na výlet nesmí</p>
			<p class="MLP_text_bez1radku ParaOverride-1">Když se pak Verunka chystala do postýlky, řekl dědek ledabyle:</p>
			<p class="MLP_text ParaOverride-1">„Tak jsem si nejdřív myslel, že na ten výlet s&#160;tebou nepojedu, ale teď jsem si to rozmyslel. Potřebuješ někoho, kdo tě bude chránit.“</p>
			<p class="MLP_text ParaOverride-1">„A&#160;před čímpak, prosím tě? Před strašidlama?“ ušklíbla se Verunka.</p>
			<p class="MLP_text ParaOverride-1">„Před Sochorem!“</p>
			<p class="MLP_text ParaOverride-1">„A&#160;jéje, že tys poslouchal, když mě Lukáš strašil?“</p>
			<p class="MLP_text ParaOverride-1">„Poslouchal,“ přiznal dědek, „ale jen proto, abych měl nad tebou dozor.“</p>
			<p class="MLP_uroven3_nadpis ParaOverride-1">6. <br/>Ráno u&#160;Hubertů</p>
			<p class="MLP_text_bez1radku ParaOverride-1">Školní autobus odjížděl už v&#160;sedm hodin, Verunka se ani nestačila nasnídat. Maminka jí připravila batoh se svačinou a&#160;náhradním oblečením, kdyby pršelo. Jak byla rozespalá, vůbec si nevšimla, že na dně batohu už něco je.</p>
			<p class="MLP_text">Verunka se rychle rozloučila a&#160;seběhla do přízemí za Lukáškem, protože nechtěla, aby ji maminka vyprovázela jako malou.</p>
			<p class="MLP_uroven3_nadpis ParaOverride-1">7. <br/>Ráno u&#160;Urbanů</p>
			<p class="MLP_text_bez1radku ParaOverride-1">Ráno u&#160;Urbanů vypadalo podobně. Lukášek ale ošidil mytí i&#160;čištění zubů, a&#160;tak se stačil nasnídat. Do připraveného batohu ještě nacpal míč a&#160;svačinu. Když tam mičudu strkal, uslyšel nějaký podivný zvuk, ale vůbec si toho nevšímal. Počkal u&#160;domovních dveří na Verunku a&#160;potom společně běželi ke škole, kde už čekal jejich autobus.</p>
			<p class="MLP_uroven3_nadpis ParaOverride-1">8. <br/>V&#160;autobuse je Sochor</p>
			<p class="MLP_text_bez1radku ParaOverride-1">V&#160;autobuse se Aki posadil vedle Verunky&#160;– hned za řidiče. Lukáš a&#160;ostatní třeťáci seděli docela vzadu. Jen Sochor si ustlal nahoře v&#160;prostoru pro zavazadla.</p>
			<p class="MLP_text ParaOverride-1">„Sochore! Okamžitě slez dolů!“ volala paní učitelka. „Já mám nad vámi dozor, tak si na mě dávej pozor!“</p>
			<p class="MLP_text ParaOverride-1">„A&#160;co dělám? Já nic nedělám!“ odmlouval Sochor.</p>
			<p class="MLP_text ParaOverride-1">„Zatím ještě ne, ale určitě se už na něco chystáš,“ řekla paní učitelka, protože Sochor se vždycky na něco chystal.</p>
			<p class="MLP_uroven3_nadpis ParaOverride-1">9. <br/>Auvajs!</p>
			<p class="MLP_text_bez1radku ParaOverride-1">Sotva autobus vyjel za Prahu, dostaly děti hlad. </p>
			<p class="MLP_text ParaOverride-1">„Máte všichni svačinu?“ zeptala se paní učitelka. </p>
			<p class="MLP_text ParaOverride-1">„Ano!“ volaly děti.</p>
			<p class="MLP_text ParaOverride-1">„Já mám ředkvičky,“ přihlásil se Martínek Pecha. </p>
			<p class="MLP_text ParaOverride-1">„Já nemám nic,“ lhal Sochor.</p>
			<p class="MLP_text ParaOverride-1">(A&#160;přitom měl v&#160;kapse řízek a&#160;dva chleby.) </p>
			<p class="MLP_text ParaOverride-1">„Třeba se s&#160;tebou někdo rozdělí,“ povzdechla si paní učitelka. Ale nikdo se k&#160;tomu neměl.</p>
			<p class="MLP_text ParaOverride-1">„Tak já se s&#160;ním rozdělím.“ řekl nakonec Lukášek a&#160;zalovil v&#160;batohu.</p>
			<p class="MLP_text ParaOverride-1">A&#160;hned nato zařval: <span class="MLP_znak_tucne_11b">„</span><span class="MLP_znak_kurziva_11b">Auvajs!</span><span class="MLP_znak_tucne_11b">“</span> a&#160;začal poskakovat po autobuse.</p>
			<p class="MLP_uroven3_nadpis ParaOverride-1">10. <br/>V&#160;batohu je Fanča!</p>
			<p class="MLP_text_bez1radku ParaOverride-1">A&#160;mohla za to Fanča! Schovala se ráno na dně batohu a&#160;hned se pustila do jablka, pak ohryzala chleba se sýrem, a&#160;když teď Lukášek strčil do batohu ruku, zakousla se mu do prstu. </p>
			<p class="MLP_text ParaOverride-1">„Lukáši, stalo se něco?“ zeptala se paní učitelka. </p>
			<p class="MLP_text ParaOverride-1">„Ale nic,“ lhal Lukášek jako Sochor. „Jenom mi něco okousalo svačinu.“</p>
			<p class="MLP_text ParaOverride-1">„Okousanou si strč někam,“ řekl Sochor. </p>
			<p class="MLP_text ParaOverride-1">„Sochore, mluv slušně!“ okřikla ho paní učitelka. A&#160;pak dala Sochorovi vlastní housku.</p>
			<p class="MLP_text ParaOverride-1">Tak byla hodná.</p>
			<p class="MLP_uroven3_nadpis ParaOverride-1">11. <br/>Tajná Fanča</p>
			<p class="MLP_text_bez1radku ParaOverride-1">Když autobus zastavil před hradem, vzal si Lukášek Verunku stranou.</p>
			<p class="MLP_text ParaOverride-1">„Niko! Já mám v&#160;batohu Fanču! To bude průšvih.“</p>
			<p class="MLP_text ParaOverride-1">Verunka otevřela svůj batoh. </p>
			<p class="MLP_text ParaOverride-1">„Tak víš, co?“ řekla. „Schovej si to morče u&#160;mě.“</p>
			<p class="MLP_text ParaOverride-1">Fanča se nebránila. Docela spokojeně se tam stulila do klubíčka.</p>
			<p class="MLP_text ParaOverride-1">„Počkej, neroztahuj se, nejsi tady sama,“ zavrčel někdo v&#160;batohu.</p>
			<p class="MLP_text ParaOverride-1">„Dědku, co ty tady děláš?“ ozvala se Fanča. </p>
			<p class="MLP_text ParaOverride-1">„Tak za prvé: Neříkej mi dědku! A&#160;za druhé: Tohle je můj batoh a&#160;jsem v&#160;něm doma,“ řekl kokosový dědek.</p>
			<p class="MLP_uroven3_nadpis ParaOverride-1">12. <br/>Nečekané setkání</p>
			<p class="MLP_text_bez1radku ParaOverride-1">Pak si děti nechaly věci v&#160;autobuse a&#160;paní učitelka je nejdřív vzala na krátkou procházku po okolí. Konečně si mohli dědek s&#160;Fančou v&#160;klidu promluvit.</p>
			<p class="MLP_text ParaOverride-1">„To je náhoda! Kde ses tu vzala?“ zvolal dědek.</p>
			<p class="MLP_text ParaOverride-1">„Normálka,“ odpověděla Fanča. „Jsem tu s&#160;Lukáškem na výletě. Ale tajně. A&#160;co ty?“</p>
			<p class="MLP_text ParaOverride-1">„Já taky. A&#160;taky tajně,“ řekl dědek.</p>
			<p class="MLP_text ParaOverride-1">„Tak pojď, než nás tu najdou. Porozhlédneme se po hradě.“</p>
			<p class="MLP_uroven3_nadpis ParaOverride-1">13. <br/>Fanča v&#160;posteli</p>
			<p class="MLP_text_bez1radku ParaOverride-1">Řidič nechal dveře autobusu otevřené a&#160;pospával s&#160;hlavou opřenou o&#160;volant. Dědek s&#160;Fančou kolem něho proběhli a&#160;zmizeli ve vratech hradu.</p>
			<p class="MLP_text ParaOverride-1">„Pěkně to tady prošmejdíme. Já tak ráda šmejdím!“ radovala se Fanča.</p>
			<p class="MLP_text ParaOverride-1">Rozběhla se po klouzavých parketách do hradní ložnice a&#160;dědek klouzal za ní. Fanča se zastavila před velkou postelí s&#160;nebesy. A&#160;než ji dědek mohl okřiknout, zavrtala se do peřin.</p>
			<p class="MLP_uroven3_nadpis ParaOverride-1">14. <br/>Turisté na úprku</p>
			<p class="MLP_text_bez1radku ParaOverride-1">Za chvilenku uslyšeli nějaké hlasy.</p>
			<p class="MLP_text ParaOverride-1">„A&#160;nyní vstupujeme do hradní ložnice,“ říkal starý pan průvodce. Pak ukázal holí: „Povšimněte si té nádherně zdobené manželské postele.“</p>
			<p class="MLP_text ParaOverride-1">Návštěvníci se nahrnuli k&#160;posteli. Dědek rychle vylezl na dubovou skříň. Ale Fanča skákala po peřině, cenila na návštěvníky zuby a&#160;měla z&#160;toho velkou legraci.</p>
			<p class="MLP_text ParaOverride-1">„<span class="MLP_znak_kurziva_11b">Myš! Vidíte tu strašnou myš!</span>“ zaječela paní s&#160;tlustými brýlemi.</p>
			<p class="MLP_text ParaOverride-1">A&#160;do houfu turistů jako když střelí. Všichni se dali na úprk.</p>
			<p class="MLP_uroven3_nadpis ParaOverride-1">15. <br/>Dědek zachraňuje Fanču</p>
			<p class="MLP_text_bez1radku ParaOverride-1">Jen starý pan průvodce tu zůstal. A&#160;byl zlostí bez sebe. Zvedl hůl nad hlavu a&#160;chtěl Fanču praštit. </p>
			<p class="MLP_text ParaOverride-1">„Vy surovče!“ okřikl ho dědek.</p>
			<p class="MLP_text ParaOverride-1">Průvodce se otočil. Nevěřícně koukal na kokos. Na kokos, který poskakoval na skříni, ale vůbec nevypadal jako kokos, nýbrž jako nějaké zapomenuté hradní strašidlo.</p>
			<p class="MLP_uroven3_nadpis ParaOverride-1">16. <br/>Strašidelné sklepení</p>
			<p class="MLP_text_bez1radku ParaOverride-1">„Utíkej!“ houkl dědek na Fanču.</p>
			<p class="MLP_text ParaOverride-1">Morče se dalo na útěk a&#160;dědek za ním. Přeběhli do vedlejší komnaty, pak dolů po schodech a&#160;zastavili se až v&#160;nějakém temném sklepení. Vypadalo to tam strašidelně.</p>
			<p class="MLP_text ParaOverride-1">„Tady se schováme, a&#160;ty nevystrčíš nos, dokud ti to nedovolím,“ nařídil dědek. </p>
			<p class="MLP_text ParaOverride-1">„Já se bojím,“ fňukala Fanča, ale poslechla.</p>
			<p class="MLP_uroven3_nadpis ParaOverride-1">17. <br/>Sochor má rád surovění</p>
			<p class="MLP_text_bez1radku ParaOverride-1">Děti byly tou dobou ještě na procházce. Lukáš vzal s&#160;sebou míč.</p>
			<p class="MLP_text ParaOverride-1">„Můžeme si zahrát fotbal?“ zeptal se paní učitelky, když došli k&#160;čerstvě posečené louce.</p>
			<p class="MLP_text ParaOverride-1">„Dobrá, ale co děvčata? Dívky fotbal nebaví,“ namítla paní učitelka.</p>
			<p class="MLP_text ParaOverride-1">„Mě baví!“ volala Verunka.</p>
			<p class="MLP_text ParaOverride-1">„Mě baví jenom surovění,“ řekl Sochor. „Fotbal bez surovění je nuda.“</p>
			<p class="MLP_uroven3_nadpis ParaOverride-1">18. <br/>Sochor je vyloučen</p>
			<p class="MLP_text_bez1radku ParaOverride-1">Aki hrál s&#160;Lukáškem v&#160;jednom mužstvu. Šlo jim to skvěle. Báječně si přihrávali a&#160;dávali góly. Sochor ani nevěděl, s&#160;kým že to, a&#160;proti komu hraje. Prostě se vždycky rozběhl proti hráči, který měl zrovna míč, a&#160;snažil se ho nakopnout. Když někomu dal stoličku, měl větší radost, než kdyby dal gól. Tak ho paní učitelka vyloučila a&#160;byl pokoj. Pak se šlo na oběd.</p>
			<p class="MLP_text ParaOverride-1">„A&#160;po obědě nás čeká prohlídka hradu,“ řekla paní učitelka a&#160;všichni volali: „Hurá!“</p>
			<p class="MLP_uroven3_nadpis ParaOverride-1">19. <br/>Sochor je problémový</p>
			<p class="MLP_text_bez1radku ParaOverride-1">Na nádvoří už je čekala hezká slečna. Musela vzít službu za starého pana průvodce. Ten se ještě nevzpamatoval z&#160;toho strašidla, co uvnitř spatřil. Vyprávěl o&#160;tom kdekomu, ale nikdo mu nevěřil.</p>
			<p class="MLP_text ParaOverride-1">„Tak co chcete vidět nejdřív?“ zeptala se dětí ta hezká průvodkyně.</p>
			<p class="MLP_text ParaOverride-1"> „Mučírnu,“ řekl Sochor.</p>
			<p class="MLP_text ParaOverride-1">„A&#160;co ještě?“</p>
			<p class="MLP_text ParaOverride-1">„Hladomornu!“ vykřikl Sochor.</p>
			<p class="MLP_text ParaOverride-1">„To je Sochor, on je problémový,“ vysvětlila jí šeptem paní učitelka.</p>
			<p class="MLP_text ParaOverride-1">„Aha,“ usmála se milá průvodkyně a&#160;otevřela bránu do hradu.</p>
			<p class="MLP_text ParaOverride-1">„Tak pojďte, děti, ale neklouzejte se a&#160;na nic nesahejte.“</p>
			<p class="MLP_uroven3_nadpis ParaOverride-1">20. <br/>Kde je Sochor?</p>
			<p class="MLP_text_bez1radku ParaOverride-1">Zavedla je do loveckého sálu, pak do černé kuchyně, potom do ložnice a&#160;nakonec do hradní knihovny. Všichni si všechno prohlíželi a&#160;skoro nikdo na nic nesahal. Jen Aki to nevydržel a&#160;klouzal se po parketách.</p>
			<p class="MLP_text ParaOverride-1">„<span class="MLP_znak_kurziva_11b">Aki! Nebuď jako Sochor!</span>“ napomenula ho paní učitelka a&#160;rozhlížela se, kde vlastně Sochor je.</p>
			<p class="MLP_text ParaOverride-1">Ale Sochor zmizel.</p>
			<p class="MLP_uroven3_nadpis ParaOverride-1">21. <br/>Sochor se ztratil</p>
			<p class="MLP_text_bez1radku ParaOverride-1">„Děti, kdo z&#160;vás viděl naposled Antonína?“</p>
			<p class="MLP_text ParaOverride-1">Paní učitelka najednou dostala o&#160;toho uličníka takový strach, že neřekla ani Sochor.</p>
			<p class="MLP_text ParaOverride-1">„Sochor se ztratil! Sochora sebralo strašidlo!“ volaly děti.</p>
			<p class="MLP_text ParaOverride-1">„Jen žádnou paniku!“ uklidňovala je slečna průvodkyně. „U&#160;nás žádná strašidla nejsou.“</p>
			<p class="MLP_text ParaOverride-1">„Asi se někde zapomněl. Já se vrátím a&#160;najdu ho,“ řekla paní učitelka.</p>
			<p class="MLP_text ParaOverride-1">„A&#160;my budeme pokračovat v&#160;prohlídce,“ přikývla slečna průvodkyně.</p>
			<p class="MLP_text ParaOverride-1">„Čeká nás rytířský sál.“</p>
			<p class="MLP_uroven3_nadpis ParaOverride-1">22. <br/>Martínek by chtěl mít brnění</p>
			<p class="MLP_text_bez1radku ParaOverride-1">Děti vešly do rytířského sálu. To bylo něco. Všude kolem samá brnění.</p>
			<p class="MLP_text ParaOverride-1">„A&#160;zde vidíte i&#160;dětské brnění,“ ukázala slečna průvodkyně.</p>
			<p class="MLP_text ParaOverride-1">„To by se mi líbilo,“ liboval si Martínek Pecha.</p>
			<p class="MLP_text ParaOverride-1">„Ano? A&#160;pročpak?“ zeptala se mile slečna průvodkyně. </p>
			<p class="MLP_text ParaOverride-1">„Protože, kdybych ho měl na sobě a&#160;Sochor mě nakopnul, ukopnul by si palec!“ vysvětlil Martínek Pecha.</p>
			<p class="MLP_text ParaOverride-1">A&#160;hned nato…</p>
			<p class="MLP_uroven3_nadpis ParaOverride-1">23. <br/>Kopající brnění</p>
			<p class="MLP_text_bez1radku ParaOverride-1">„AUVAJS!“ vykřikl Martínek a&#160;poskakoval po jedné noze. „Ono mě to koplo!“</p>
			<p class="MLP_text ParaOverride-1">„Co tě koplo?“ zeptala se slečna průvodkyně.</p>
			<p class="MLP_text ParaOverride-1">Děti se seběhly a&#160;Martínek Pecha ukazoval na dětské brnění. „Tohle!“</p>
			<p class="MLP_text ParaOverride-1">„Ha-lo!“ smál se Lukášek.</p>
			<p class="MLP_text ParaOverride-1">„Pechu koplo brnění!“ Ale smích ho hned přešel. Protože najednou to brnění udělalo několik těžkých kroků. Pak se s&#160;třeskotem sesypalo a&#160;vyběhl z&#160;něj Sochor.</p>
			<p class="MLP_uroven3_nadpis ParaOverride-1">24. <br/>Musíme Sochora dopadnout</p>
			<p class="MLP_text_bez1radku ParaOverride-1">Ten rámus přivolal paní učitelku. </p>
			<p class="MLP_text ParaOverride-1">„Nikde jsem ho nenašla,“ řekla. A&#160;pak se zarazila. „Co se tu stalo?“</p>
			<p class="MLP_text ParaOverride-1">„To ten váš Sochor,“ oznámila jí slečna průvodkyně. „Schoval se do brnění a&#160;dal se na útěk.“</p>
			<p class="MLP_text ParaOverride-1">„A&#160;mě tím brněním nakopnul,“ žaloval Martínek Pecha.</p>
			<p class="MLP_text ParaOverride-1">„Musíme ho dopadnout!“ volaly děti.</p>
			<p class="MLP_uroven3_nadpis ParaOverride-1">25. <br/>Sochor je v&#160;mučírně</p>
			<p class="MLP_text_bez1radku ParaOverride-1">Sochor utíkal. Pádil dolů po schodech a&#160;zastavil se až v&#160;nějakém temném sklepení. Na stěnách byly háky, ostnaté žebříky, ze stropu visela lana a&#160;na podlaze stály kádě s&#160;ledovou vodou, skřipce a&#160;jiná mučidla. Sochor přece chtěl vidět mučírnu. Ale teď, když v&#160;ní byl, dostal najednou strach. A&#160;to ještě nevěděl, co ho čeká…</p>
			<p class="MLP_uroven3_nadpis ParaOverride-1">26. <br/>Takové malé strašení</p>
			<p class="MLP_text_bez1radku ParaOverride-1">A&#160;čekal ho tu kokosový dědek s&#160;Fančou! Byli schovaní za popravčím špalkem. Dědek vystrčil hlavu z&#160;úkrytu a&#160;zašeptal: „Fančo, to je Sochor! Každý se ho bojí, tak ať se teď chvíli bojí on. Trochu ho vyděsíme, co říkáš?“</p>
			<p class="MLP_text ParaOverride-1">„Prima,“ řekla Fanča. „Takové malé strašení mu jenom prospěje.“</p>
			<p class="MLP_uroven3_nadpis ParaOverride-1">27. <br/>Dědek moc strašit neumí</p>
			<p class="MLP_text_bez1radku ParaOverride-1">Hned nato dědek vylezl na špalek a&#160;huhňal strašícím hlasem: „Hledám, hledám Sochora a&#160;jsem strašná potvora!“</p>
			<p class="MLP_text ParaOverride-1">Sochor se vyděsil, chtělo se mu křičet, ale hlas mu uvízl někde hluboko v&#160;hrdle. Jenže Fanče to nestačilo.</p>
			<p class="MLP_text ParaOverride-1">„Ty neumíš strašit,“ řekla dědkovi. „Koukni se na mě!“</p>
			<p class="MLP_text ParaOverride-1">A&#160;vykulila oči, vycenila zuby a&#160;mocně se nafoukla. Najednou byla pětkrát větší a&#160;desetkrát strašlivější. A&#160;skočila přímo na Sochora!</p>
			<p class="MLP_text ParaOverride-1">Teď už Sochor zaječel.</p>
			<p class="MLP_uroven3_nadpis ParaOverride-1">28. <br/>Strašidla hodným dětem nic nedělají</p>
			<p class="MLP_text_bez1radku ParaOverride-1">Sochor zaječel tak, že vylekal i&#160;Fanču. A&#160;dědka taky. Rychle se zase schovali&#160;– a&#160;do sklepení vtrhla slečna průvodkyně. </p>
			<p class="MLP_text ParaOverride-1">„Tady jsi! Zasloužil bys na zadek, ty uličníku!“ volala.</p>
			<p class="MLP_text ParaOverride-1">Ale když viděla, jak se Sochor třese, ukazuje někam do kouta a&#160;mumlá: „Strašidla! Tamhle jsou strašidla!“, vzala ho kolem ramen.</p>
			<p class="MLP_text ParaOverride-1">„Tak už přestaň,“ utěšovala ho, „přece nevěříš na strašidla? Strašidla hodným dětem nic nedělají.“</p>
			<p class="MLP_text ParaOverride-1">Ale Sochor nebyl k&#160;utišení, protože ta strašidla viděl na vlastní oči a&#160;protože dobře věděl, že on žádné hodné dítě není.</p>
			<p class="MLP_uroven3_nadpis ParaOverride-1">29. <br/>Dědek a&#160;Fanča se loučí</p>
			<p class="MLP_text_bez1radku ParaOverride-1">Slečna průvodkyně vzala Sochora za ruku a&#160;vyvedla ho z&#160;mučírny k&#160;ostatním dětem. Kokosový dědek počkal, dokud nezmizeli v&#160;temné chodbě, a&#160;pak řekl: </p>
			<p class="MLP_text ParaOverride-1">„A&#160;teď, Fančo, rychle pryč. Z&#160;tohohle by mohl být pěkný mazec!“</p>
			<p class="MLP_text ParaOverride-1">A&#160;tak utíkali, co jim síly stačily, rovnou ke školnímu autobusu. Řidič pořád ještě spal a&#160;dveře byly otevřené.</p>
			<p class="MLP_text ParaOverride-1">„Tak ahoj. Senzačně jsme si to užili,“ řekla Fanča.</p>
			<p class="MLP_text ParaOverride-1">„Pěkně jsme si zastrašili,“ řekl dědek a&#160;ustlal si na dně Verunčina batohu.</p>
			<p class="MLP_uroven3_nadpis ParaOverride-1">30. <br/>Dvojka z&#160;mravů</p>
			<p class="MLP_text_bez1radku ParaOverride-1">Se Sochorem se něco stalo. V&#160;autobuse cestou domů seděl úplně vzorně. O&#160;tom, co spatřil v&#160;mučírně, nechtěl ale mluvit. Jen se pořád omlouval. Martínkovi, že ho v&#160;tom brnění nakopl. Lukáškovi, Akimu, Novákovi, Pošustovi a&#160;Karáskovi za to, že jim dal při fotbale stoličku.</p>
			<p class="MLP_text ParaOverride-1">„Ale dvojka z&#160;mravů tě stejně nemine,“ řekla paní učitelka.</p>
			<p class="MLP_text ParaOverride-1">„Já vím,“ řekl Sochor. „Víte, paní učitelko, já ji mám každý rok. Ani nevím proč.“</p>
			<p class="MLP_uroven3_nadpis ParaOverride-1">31. <br/>Návrat domů</p>
			<p class="MLP_text_bez1radku ParaOverride-1">Děti se z&#160;výletu vrátily až pozdě večer. Před školou už netrpělivě čekali rodiče. Byla tam i&#160;babička Agáta. Když došli domů, Verunka se hned hnala do svého pokojíku. </p>
			<p class="MLP_text ParaOverride-1">„Dědku, dědku, kde jsi? No tak, neschovávej se, musím ti povědět o&#160;tom výletu,“ volala.</p>
			<p class="MLP_text ParaOverride-1">A&#160;tak se dědek ukázal a&#160;nechal si všechno vyprávět a&#160;radoval se, jak na Verunku vyzrál. Všechno přece viděl, všechno zažil, moc pěkně si s&#160;Fančou zastrašili&#160;– a&#160;hlavně&#160;– všechno tajně! A&#160;už se těšil, co zažije v&#160;listopadu.</p>
		</div>
</body>
</html>