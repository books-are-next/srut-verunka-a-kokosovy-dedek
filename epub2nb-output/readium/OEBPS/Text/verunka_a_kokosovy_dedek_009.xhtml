<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola">Květen</p>
			<p class="MLP_uroven3_nadpis ParaOverride-2">1. <br/>Pan Hubert objednává pizzu</p>
			<p class="MLP_text_bez1radku ParaOverride-1">Byl první májový den. Po obědě tatínek s&#160;maminkou dali Verunce pusu a&#160;vzali se za ruce. Tvářili se jinak než jindy. Tak nějak zamilovaně. Maminka řekla babičce Agátě, ať dneska žádnou večeři ne­chystá. Tatínek řekl, že už objednal telefonicky pro každého jeho oblíbenou pizzu. A&#160;odešli na májovou procházku.</p>
			<p class="MLP_uroven3_nadpis ParaOverride-1">2. <br/>Babička Agáta si dvakrát povzdechla</p>
			<p class="MLP_text_bez1radku ParaOverride-1">Babička Agáta si povzdechla: „Byl měsíc máj, byl lásky čas… V&#160;máji jsem chodívala s&#160;jedním mládencem na Petřín. Kolem kvetly bezy, tráva se zelenala, ten mládenec mě držel za ruku a&#160;Prahu jsme měli pod sebou jako na dlani. Och, to bývaly krásné procházky,“ zasnila se babička Agáta.</p>
			<p class="MLP_text ParaOverride-1">„To já chodím na procházky s&#160;dědkem!“ řekla Veronika a&#160;hned se plácla přes pusu. </p>
			<p class="MLP_text ParaOverride-1">„S&#160;jakým dědkem? Děvče, tvůj dědeček už dávno odešel někam za moře. A&#160;jak já byla do něho zamilovaná,“ povzdechla si babička a&#160;dál myla nádobí.</p>
			<p class="MLP_uroven3_nadpis ParaOverride-1">3. <br/>Veronika se chystá do divadla</p>
			<p class="MLP_text_bez1radku ParaOverride-1">Veronika měla jít to odpoledne s&#160;Lukáškem do divadla. Lukášova maminka dostala dva volné lístky. A&#160;přímo do lóže!</p>
			<p class="MLP_text ParaOverride-1">„Já se tak těším!“ vykládala v&#160;pokojíku dědkovi. „I&#160;když je to balet a&#160;vůbec se tam nemluví. Ale je to v&#160;džungli a&#160;jmenuje se to Mauglí.“</p>
			<p class="MLP_text ParaOverride-1">„V&#160;džungli? Tam to znám!“ křičel dědek. „Že mě vezmeš s&#160;sebou?“</p>
			<p class="MLP_text ParaOverride-1">„A&#160;jak, prosím tě? Přece nepůjdu do Národního divadla s&#160;batohem!“</p>
			<p class="MLP_text ParaOverride-1">Už se zase hádali.</p>
			<p class="MLP_uroven3_nadpis ParaOverride-1">4. <br/>Na babičku Agátu se něco dívá </p>
			<p class="MLP_text_bez1radku ParaOverride-1">„Verunko, s&#160;kým tam mluvíš?“ křikla babička Agáta z&#160;kuchyně.</p>
			<p class="MLP_text ParaOverride-1">„S&#160;nikým,“ zalhala Verunka. Babička Agáta vešla do pokojíku a&#160;pátravě se rozhlížela. </p>
			<p class="MLP_text ParaOverride-1">Dědek včas zmizel pod postelí.</p>
			<p class="MLP_text ParaOverride-1">„Tak se pojď oblíknout. Přežehlila jsem ti do divadla ty parádní šatičky,“ řekla babička Agáta a&#160;znovu se rozhlížela po pokojíku.</p>
			<p class="MLP_text ParaOverride-1">Měla pocit, že se na ni něco dívá.</p>
			<p class="MLP_text ParaOverride-1">A&#160;to „něco“ byl kokosový dědek.</p>
			<p class="MLP_uroven3_nadpis ParaOverride-1">5. <br/>Babička Agáta jde do kavárny</p>
			<p class="MLP_text_bez1radku ParaOverride-1">Veronika se přemluvit nedala.</p>
			<p class="MLP_text ParaOverride-1">Ne a&#160;ne, do divadla s&#160;ní dědek nesmí!</p>
			<p class="MLP_text ParaOverride-1">Lukáš už tam byl s&#160;maminkou dávno před začátkem představení, a&#160;tak Verunku doprovázela babička Agáta. </p>
			<p class="MLP_text">„Já tě jen dovedu k&#160;divadlu a&#160;pak půjdu s&#160;kamarádkami na kafíčko. Naproti do kavárny Slavie,“ řekla a&#160;vzala si velkou pletenou tašku. Měla v&#160;ní nějaké cizí časopisy. Budou si je s&#160;kamarádkami prohlížet a&#160;povídat si o&#160;módě a&#160;o&#160;cizích zemích.</p>
			<p class="MLP_uroven3_nadpis ParaOverride-1">6. <br/>Byl to sen?</p>
			<p class="MLP_text_bez1radku ParaOverride-1">Kokosový dědek zatím v&#160;postýlce trucoval, protože musel zůstat doma. Nakonec z&#160;toho trucování usnul a&#160;měl sen. Ale byl to sen? Kdepak, bylo to tak opravdové, že to musela být pravda. Dědek přece už nebyl v&#160;postýlce! Dědek se tajně schoval do babiččiny tašky s&#160;cizími časopisy. A&#160;teď se vezl tramvají…</p>
			<p class="MLP_uroven3_nadpis ParaOverride-1">7. <br/>Dědek se veze tramvají</p>
			<p class="MLP_text_bez1radku ParaOverride-1">Tramvaj se loudala. „Aspoň něco uvidíme,“ libovala si Verunka, ale ven se nedívala. Dívala se, jak jí to sluší. Ty parádní šatičky měla dneska na sobě poprvé, a&#160;to je vážná věc. A&#160;tak se na sebe dívala a&#160;babička Agáta&#160;– a&#160;ještě dvě paní přes uličku&#160;– se na ni také dívaly a&#160;také si říkaly, jak jí to sluší.</p>
			<p class="MLP_uroven3_nadpis ParaOverride-1">8. <br/>Babička Agáta má ráda kokosovou</p>
			<p class="MLP_text_bez1radku ParaOverride-1">Před divadlem už čekal Lukáš. Babička dětem zamávala, vesele zatočila taškou&#160;– divže dědek nevypadl&#160;– a&#160;přešla přes ulici do kavárny Slavie. Kamarádky seděly u&#160;mramorového stolečku. Zobaly lžičkou kávu se šlehačkou. „Agáto, už tě čekáme! Neseš ty časopisy?“ volaly.</p>
			<p class="MLP_text ParaOverride-1">„Nesu,“ řekla babička Agáta a&#160;ukázala na svou tašku. „Ale nejdřív si objednám zmrzlinu. Doufám, že mají tu mou&#160;– kokosovou!“</p>
			<p class="MLP_uroven3_nadpis ParaOverride-1">9. <br/>Dědek je prozrazen</p>
			<p class="MLP_text_bez1radku ParaOverride-1">Kokosový dědek se v&#160;tašce zavrtěl. „Vida, tak Agáta má ráda kokosovou!“</p>
			<p class="MLP_text">Udělalo mu to radost, ale teď musel přemýšlet, jak se nenápadně z&#160;kavárny vytratí dřív, než ho babička Agáta v&#160;tašce objeví.</p>
			<p class="MLP_text ParaOverride-1">Jenže babička Agáta smlsala kokosovou zmrzlinu ohromně rychle a&#160;pak hned sáhla do tašky pro ty časopisy.</p>
			<p class="MLP_text ParaOverride-1">Ale místo časopisů vytáhla z&#160;tašky <span class="MLP_znak_kurziva_11b">kokosového dědka</span>!</p>
			<p class="MLP_uroven3_nadpis ParaOverride-1">10. <br/>A&#160;nastala mela</p>
			<p class="MLP_text_bez1radku ParaOverride-1">Babička Agáta vykřikla: „Já se z&#160;toho snad zblázním! Kde ses tu vzal?“ Kamarádka Jana vykulila oči: „Holky, ona s&#160;tím kokosem mluví!“ Kamarádka Věra se vylekala: „Agáto, je ti dobře? Není ti něco?“ Babička Agáta se rychle vzpamatovala. „To nic,“ řekla. „Asi jsem nějaká přetažená.“ Ale kamarádka Hana najednou natáhla ruku, aby si kokosového dědka zblízka prohlédla. A&#160;jak po něm sáhla, tak nastala mela.</p>
			<p class="MLP_uroven3_nadpis ParaOverride-1">11. <br/>Mela v&#160;kavárně Slavie</p>
			<p class="MLP_text_bez1radku ParaOverride-1">Dědek se zhoupl v&#160;kolenou a&#160;seskočil ze stolu a&#160;kutálel se pryč.</p>
			<p class="MLP_text ParaOverride-1">„Koukejte!“ zaječela kamarádka Věra. „Ono to běží!“ Ten křik probudil mrňavého mopslíka, který spal na klíně starší dámy u&#160;vedlejšího stolku. Zuřivě ňafal a&#160;hnal se za dědkem. Dědek pelášil k&#160;východu, ale do cesty mu vstoupil číšník s&#160;tácem plným zákusků a&#160;pohárů se zmrzlinou. Dědek mu proklouzl mezi nohama. Mopslík se zakousl číšníkovi do nohavice. Číšník zařval a&#160;odhodil tác. Dorty, poháry se zmrzlinou, rakvičky a&#160;kremrole se rozletěly po místnosti. Hosté vstávali, šermovali rukama a&#160;klouzali po šlehačce.</p>
			<p class="MLP_text ParaOverride-1">Kavárna Slavie pamatuje hodně, ale takovou melu ještě nezažila.</p>
			<p class="MLP_uroven3_nadpis ParaOverride-1">12. <br/>Dědek přechází na červenou</p>
			<p class="MLP_text_bez1radku ParaOverride-1">Kokosový dědek vyběhl na ulici. Nikdo ho nepronásledoval. Zuřivý mopslík se pořád ještě držel číšníkovy nohavice. Dědek se rozhlédl. Na semaforu svítila červená. Auta stála na křižovatce. Dědek mezi nimi prokličkoval až k&#160;hloučku lidí před Národním divadlem.</p>
			<p class="MLP_text ParaOverride-1">„Jéje! Koukejte!“ vypískla nějaká slečna a&#160;ukázala na dědka.</p>
			<p class="MLP_text ParaOverride-1">Ale dědek poskočil a&#160;zmizel ve dveřích postranního vchodu.</p>
			<p class="MLP_uroven3_nadpis ParaOverride-1">13. <br/>Dědek běží za opicemi</p>
			<p class="MLP_text_bez1radku ParaOverride-1">Ocitl se v&#160;úzké chodbě. Bylo tu plno dveří. Najednou se jedny otevřely. Vyběhl z&#160;nich houf opic. Šťouchaly do sebe a&#160;vřískaly jako děti.</p>
			<p class="MLP_text ParaOverride-1">Pak se ozval hlas z&#160;amplionu: „<span class="MLP_znak_kurziva_11b">Opice na scénu! Opice na scénu!</span>“</p>
			<p class="MLP_text ParaOverride-1">Opičky hned zmlkly, seřadily se a&#160;pádily po schodech někam dolů.</p>
			<p class="MLP_text ParaOverride-1">A&#160;kokosový dědek se rozběhl za nimi.</p>
			<p class="MLP_uroven3_nadpis ParaOverride-1">14. <br/>A&#160;zatím Veronika…</p>
			<p class="MLP_text_bez1radku ParaOverride-1">A&#160;zatím Veronika s&#160;Lukášem seděli na balkoně v&#160;lóži a&#160;čekali, až se zvedne opona a&#160;začne druhé jednání. Balet Mauglí byl ohromně napínavý. Mauglí byl malý indický chlapec vychovaný vlkem Akélou a&#160;pořád mu hrozilo nějaké nebezpečí. Zvláště od zlého tygra Šerchána. Nebo od zlomyslných opic. Ty právě za staženou oponou šplhaly na palmu. A&#160;teprve teď si kokosový dědek všiml, že to nejsou opravdové opice, ale děti z&#160;baletní školy. Vyběhl za nimi, také si našel jednu palmu a&#160;v&#160;její koruně se schoval.</p>
			<p class="MLP_uroven3_nadpis ParaOverride-1">15. <br/>Dědek je v&#160;džungli</p>
			<p class="MLP_text_bez1radku ParaOverride-1">Chvíli se nic nedělo. Ale pak se zvedla opona a&#160;jeviště se rozsvítilo. Představovalo rudý západ slunce nad zelenou džunglí. Z&#160;houští vyšel malý Mauglí a&#160;pátravě se rozhlížel. Asi ho někdo pronásledoval.</p>
			<p class="MLP_text ParaOverride-1">Ano, teď ho kokosový dědek z&#160;koruny palmy spatřil.</p>
			<p class="MLP_text ParaOverride-1"><span class="MLP_znak_kurziva_11b">Byl to ukrutný tygr Šerchán!</span></p>
			<p class="MLP_uroven3_nadpis ParaOverride-1">16. <br/>Veronika vyrušuje</p>
			<p class="MLP_text_bez1radku ParaOverride-1">Mauglí se prodíral vysokou trávou a&#160;tygr Šerchán za ním tiše našlapoval mezi liánami. Byly z&#160;něho vidět jen žluté oči a&#160;děsné tesáky. </p>
			<p class="MLP_text ParaOverride-1">„Lukášku, já se bojím,“ šeptala Verunka. </p>
			<p class="MLP_text ParaOverride-1">„Nebuď hloupá! Vždyť je to jenom jako,“ poučoval ji Lukáš.</p>
			<p class="MLP_text ParaOverride-1">„To já vím, ale stejně se bojím.“</p>
			<p class="MLP_text ParaOverride-1">„Tak nemluv! Při baletu se nemluví!“</p>
			<p class="MLP_text ParaOverride-1">„Pssst!“ napomenula je paní z&#160;vedlejší lóže.</p>
			<p class="MLP_text ParaOverride-1">A&#160;bylo ticho. Jen hudba zlověstně hrála a&#160;Mauglí pořád ještě ne­věděl, že má tygra Šerchána v&#160;patách.</p>
			<p class="MLP_uroven3_nadpis ParaOverride-1">17. <br/>A&#160;najednou…</p>
			<p class="MLP_text_bez1radku ParaOverride-1">A&#160;do toho úplného ticha se najednou ozval hlas. „Mauglí, utíkej! Honem! Sem ke mně! Na palmu!“</p>
			<p class="MLP_text ParaOverride-1">V&#160;tu chvíli všichni na jevišti i&#160;v&#160;hledišti strnuli. Opice na stromech, Mauglí v&#160;trávě i&#160;tygr Šerchán mezi liánami. Kdo si to dovolil při baletu křičet? Byla to taková drzost, že hudba přestala hrát a&#160;tanečníci strnuli a&#160;jen po sobě koukali.</p>
			<p class="MLP_uroven3_nadpis ParaOverride-1">18. <br/>Běda ti, Šercháne!</p>
			<p class="MLP_text_bez1radku ParaOverride-1">Po chvíli orchestr znova spustil a&#160;balet pokračoval. Mauglí zase tančil ve vysoké trávě a&#160;tygr Šerchán z&#160;radosti nad snadným úlovkem vytáčel piruety.</p>
			<p class="MLP_text">A&#160;to už bylo na dědka moc. Začal v&#160;koruně palmy poskakovat, mával rukama a&#160;hulákal na tygra: „Jedeš, potvoro!“&#160;a: „Běda ti, Šercháne!“</p>
			<p class="MLP_uroven3_nadpis ParaOverride-1">19. <br/>Ostuda v&#160;Národním divadle</p>
			<p class="MLP_text_bez1radku ParaOverride-1">A&#160;pak dědek začal trhat z&#160;palmy kokosové ořechy a&#160;házel je dolů. Chtěl Mauglího za každou cenu zachránit. Párkrát se do Šerchána strefil, ale neublížil mu. Kokosy byly totiž z&#160;pěnové gumy. Jen se od tygra odrážely a&#160;skákaly po jevišti jako míče. Z&#160;napínavého baletu se stala taškařice! Opice se začaly těmi divadelními kokosy koulovat a&#160;Šerchán si serval z&#160;těla svůj pruhovaný kostým. Ukázalo se, že to není žádný zlý tygr, nýbrž hodný baletní mistr pan Kokočka.</p>
			<p class="MLP_uroven3_nadpis ParaOverride-1">20. <br/>Dědek prchá z&#160;místa činu</p>
			<p class="MLP_text_bez1radku ParaOverride-1">V&#160;Národním divadle se už přihodilo ledacos, ale tohle bylo trochu moc. Sám ředitel divadla vyběhl na jeviště a&#160;spustil řev. Přivolal si všechny herce i&#160;kulisáky a&#160;hledal viníka toho zpackaného představení. Všichni koukali jako zkoprnělí. Oni přece za nic nemohou! Kokosový dědek poznal, že je zle. Seskočil z&#160;palmy do vysoké trávy a&#160;nenápadně se vytratil. Proběhl úzkou chodbou až k&#160;postrannímu vchodu a&#160;odtud rovnou na ulici.</p>
			<p class="MLP_uroven3_nadpis ParaOverride-1">21. <br/>Taková pěkná náhodička</p>
			<p class="MLP_text_bez1radku ParaOverride-1">„Musím se dostat honem domů!“ říkal si dědek. Ale jak?</p>
			<p class="MLP_text ParaOverride-1">A&#160;tu si všiml, že po kraji vozovky jede na kole mladík v&#160;pestrobarevné bundě. Na zádech měl nápis <span class="MLP_znak_kurziva_11b">PIZZA</span> a&#160;vzadu za sedlem drátěný koš, teď už poloprázdný.</p>
			<p class="MLP_text ParaOverride-1">„Ten určitě roznáší po domácnostech pizzu,“ pomyslel si dědek. A&#160;kdo si ji na dnešní večer objednal? No přece pan Hubert!</p>
			<p class="MLP_text ParaOverride-1">„To je ale náhodička,“ řekl si dědek a&#160;skočil do košíku.</p>
			<p class="MLP_uroven3_nadpis ParaOverride-1">22. <br/>Kokosová pizza</p>
			<p class="MLP_text_bez1radku ParaOverride-1">Mladík šlapal do pedálů a&#160;kokosový dědek se vezl jako pán. Lidé na chodníku se zastavovali a&#160;kroutili hlavami. „Koukejte, lidičky, proč veze kokos! Copak je nějaká kokosová pizza?“ divili se.</p>
			<p class="MLP_uroven3_nadpis ParaOverride-1">23. <br/>Dědek je zase doma</p>
			<p class="MLP_text_bez1radku ParaOverride-1">Tak projeli městem, propletli se mezi auty, předjeli pár loudavých tramvají a&#160;za chvíli zastavili před domem, kde bydleli Hubertovi. Mladík popadl čtyři krabice pizzy a&#160;šlapal do třetího patra. Dědek se rozběhl za ním, a&#160;když pan Hubert v&#160;otevřených dveřích pizzu přijímal a&#160;dával mladíkovi nějaké drobné od cesty, proklouzl mezi nimi do předsíně a&#160;pak do Verunčina pokojíku. A&#160;tady se schoval, aby ho Verunka nenašla a&#160;měla o&#160;něho strach.</p>
			<p class="MLP_uroven3_nadpis ParaOverride-1">24. <br/>Veronika je unavená a&#160;babička Agáta zamyšlená</p>
			<p class="MLP_text_bez1radku ParaOverride-1">Verunka přišla domů, ale dědek nikde. Myslela si, že se urazil, protože ho nevzala s&#160;sebou do divadla. A&#160;že jí z&#160;trucu utekl. V&#160;kuchyni smutně uždibovala pizzu a&#160;mlčela. </p>
			<p class="MLP_text ParaOverride-1">„Co je s&#160;tebou? Nechutná ti ta pizza? Objednal jsem zvlášť pro tebe Havaj. Tu s&#160;ananasem. A&#160;ty se v&#160;ní jen nimráš!“ zlobil se tatínek. Maminka pohladila Verunku po vlasech.</p>
			<p class="MLP_text ParaOverride-1">„Bedřichu, nech ji, ona je asi ze všech těch zážitků unavená.“</p>
			<p class="MLP_text ParaOverride-1">„Unavená! To nechápu! Jak může být unavená, když má pizzu s&#160;ananasem a&#160;všechno kolem kvete?“ divil se tatínek. Do toho přišla babička Agáta. Posadila se za stůl a&#160;mlčela. </p>
			<p class="MLP_text ParaOverride-1">„Co se stalo?“ zeptal se tatínek. „A&#160;proč nejíš pizzu? Vždyť jsem ti objednal Mexiko! Tu máš přece nejradši.“</p>
			<p class="MLP_text ParaOverride-1">„Bedřichu, nech babičku, vidíš, že je nějaká zamyšlená,“ řekla maminka.</p>
			<p class="MLP_text ParaOverride-1">A&#160;to už tatínek vyskočil od stolu.</p>
			<p class="MLP_text ParaOverride-1">„Já se z&#160;vás tento! Jedna je unavená, druhá je zamyšlená&#160;– a&#160;přitom je máj a&#160;lásky čas!“</p>
			<p class="MLP_uroven3_nadpis ParaOverride-1">25. <br/>Babička Agáta najde starou fotografii</p>
			<p class="MLP_text_bez1radku ParaOverride-1">Babička Agáta odešla do svého pokoje. Na starém gramofonu si pustila desku.</p>
			<p class="MLP_text ParaOverride-1">„A&#160;jéje, babička si pouští Beatles,“ prohodil tatínek v&#160;kuchyni.</p>
			<p class="MLP_text ParaOverride-1">„A&#160;zrovna Yesterday! Tak to vzpomíná na svou lásku, co jí zmizela za mořem,“ řekla maminka.</p>
			<p class="MLP_text ParaOverride-1">Písnička dohrála a&#160;babička Agáta otevřela prádelník. Sáhla až na dno a&#160;vytáhla starou fotografii.</p>
			<p class="MLP_text ParaOverride-1">Byl na ní mladý muž s&#160;tropickou helmou na hlavě. V&#160;ruce držel velký kokos a&#160;usmíval se.</p>
			<p class="MLP_uroven3_nadpis ParaOverride-1">26. <br/>Veronika najde kokosového dědka</p>
			<p class="MLP_text_bez1radku ParaOverride-1">Veronika večer pokojík znovu prohledala, ale dědek nikde. Přikryla se peřinou až pod bradu a&#160;chtěla rychle usnout, aby už na to nemyslela. Najednou uslyšela: „Auvajs! Co mě kopeš?“&#160;– a&#160;spatřila rozespalého dědka, který se vyštrachal z&#160;peřin. Hned ho popadla a&#160;byla zase šťastná.</p>
			<p class="MLP_text ParaOverride-1">„Proč ses mi schoval? Kde jsi byl?“ vyptávala se. </p>
			<p class="MLP_text ParaOverride-1">„Ty to nevíš?“ divil se dědek. „Nejdřív jsem byl s&#160;babičkou Agátou v&#160;kavárně. A&#160;pak jsem v&#160;Národním divadle zahnal tygra Šerchána a&#160;zachránil Mauglího!“</p>
			<p class="MLP_uroven3_nadpis ParaOverride-1">27. <br/>Dědek se postaví na hlavu</p>
			<p class="MLP_text_bez1radku ParaOverride-1">„Jééé! Ty si zase vymýšlíš!“ smála se Verunka. „Vždyť jsi tady celou dobu spal. A&#160;něco se ti zdálo.“</p>
			<p class="MLP_text ParaOverride-1">„Nezdálo! To ty jsi musela v&#160;divadle spát, když nevíš, že jsem toho tygra zahnal. A&#160;jestli mi nevěříš, tak se postavím na hlavu!“</p>
			<p class="MLP_text ParaOverride-1">„Nezahnal, nezahnal, Mauglí ho přemohl!“ křičela Verunka.</p>
			<p class="MLP_text ParaOverride-1">„Dobrá, když jsi tak hloupá, tak mi nevěř,“ řekl dědek a&#160;postavil se na hlavu. A&#160;Veronika mu nevěřila, a&#160;tak zůstal na hlavě celou noc.</p>
			<p class="MLP_uroven3_nadpis ParaOverride-1">28. <br/>Agátě se něco nezdá</p>
			<p class="MLP_text_bez1radku ParaOverride-1">Před ránem se udělalo chladno. Babička Agáta vstala a&#160;šla Veroniku přikrýt, protože určitě bude zase odkopaná. A&#160;první, co spatřila, byl kokos. Stál na hlavě, třepal nožičkama, ale hned přestal, když babička Agáta vešla dovnitř.</p>
			<p class="MLP_text ParaOverride-1">„Stejně se mi tu něco nezdá,“ řekla si. „A&#160;moc ráda bych věděla, kdo vlastně Verunce ten divný dárek z&#160;Haiti poslal!“</p>
			<p class="MLP_text ParaOverride-1">A&#160;pak kokos opatrně položila vedle spící Verunky.</p>
			<p class="MLP_uroven3_nadpis ParaOverride-1">29. <br/>Dědek sedí za stolem</p>
			<p class="MLP_text_bez1radku ParaOverride-1">Druhý den šla Veronika s&#160;maminkou nakupovat. Babička pekla buchty a&#160;kokos posadila na židli za stůl. Asi aby nebyla tak sama.</p>
			<p class="MLP_text ParaOverride-1">Buchty voněly, babička Agáta si zpívala a&#160;dědkovi bylo krásně. </p>
			<p class="MLP_text ParaOverride-1">„Marná sláva,“ říkal si, „doma je doma.“</p>
			<p class="MLP_uroven3_nadpis ParaOverride-1">30. <br/>Lukášovi se také něco nezdá</p>
			<p class="MLP_text_bez1radku ParaOverride-1">Za chvíli někdo zvonil. Byl to Lukáš. „Verunka není doma, ale pojď na buchty,“ přivítala ho babička Agáta.</p>
			<p class="MLP_text ParaOverride-1">Lukáš se zakousl do horké buchty.</p>
			<p class="MLP_text ParaOverride-1">„To je on!“ zvolal s&#160;plnou pusou a&#160;ukázal na dědka. „<span class="MLP_znak_kurziva_11b">Víte, co si myslím? Že je kouzelnej!</span>“</p>
			<p class="MLP_text ParaOverride-1">„Prosím tě, vždyť je to obyčejný kokos,“ usmála se babička Agáta. </p>
			<p class="MLP_text ParaOverride-1">Lukáš se zamyslel. „To možná je,“ řekl po chvíli. „Jenže se kolem něho dějou divné věci.“</p>
			<p class="MLP_text ParaOverride-1">„Ale jdi,“ řekla babička Agáta, „vždyť se tu nic záhadného neděje.“</p>
			<p class="MLP_uroven3_nadpis ParaOverride-1">31. <br/>Něco se děje</p>
			<p class="MLP_text_bez1radku ParaOverride-1">A&#160;pak se opravdu dlouho nic nedělo. Kokosový dědek dělal jakoby nic, babička Agáta a&#160;Verunka se tvářily zrovna tak. Ale všichni věděli, že se něco děje.</p>
		</div>
</body>
</html>