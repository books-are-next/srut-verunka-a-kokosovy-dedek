<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>verunka_a_kokosovy_dedek-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="verunka_a_kokosovy_dedek-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Duben</p>
			<p class="MLP_uroven3_nadpis ParaOverride-2">1. <br/>Labutí řeka</p>
			<p class="MLP_text_bez1radku ParaOverride-1">A&#160;byl první dubnový den. Lukáš s&#160;Verunkou šli na procházku k&#160;řece. Verunka vzala dědka s&#160;sebou. Ale zavřeného v&#160;batůžku, který jí poskakoval na zádech. Lukáš měl divadelní kukátko a&#160;Verunka tatínkův dalekohled. Po řece vznešeně plulo několik párů labutí. Blížily se k&#160;sobě a&#160;pak zase od sebe, jako by tančily. A&#160;když se Verunka s&#160;dalekohledem naklonila nad hladinu, viděla labutě tak zblízka, že jim mohla pírka spočítat.</p>
			<p class="MLP_uroven3_nadpis ParaOverride-1">2. <br/>Pomóóóc!!!</p>
			<p class="MLP_text_bez1radku ParaOverride-1">Ale jak se nad hladinu řeky naklonila, batůžek se jí ze zad svezl za hlavu&#160;– a&#160;otevřel se.</p>
			<p class="MLP_text">„ŠPLOUCH!“</p>
			<p class="MLP_text ParaOverride-1">Z&#160;batůžku něco vyklouzlo a&#160;žuchlo to do řeky.</p>
			<p class="MLP_text ParaOverride-1">„POMÓÓÓC!!!“</p>
			<p class="MLP_uroven3_nadpis ParaOverride-1">3. <br/>Kokosový dědek se topí</p>
			<p class="MLP_text_bez1radku ParaOverride-1">Verunka si s&#160;hrůzou uvědomila, že to volá o&#160;pomoc její kokosový dědek. I&#160;labutě si všimly, že do řeky spadlo něco, co tam nepatří. Připluly blíž a&#160;zvědavě si dědka prohlížely. Byly to trochu hloupé labutě. Vůbec je nenapadlo, že každý nemusí umět plavat.</p>
			<p class="MLP_uroven3_nadpis ParaOverride-1">4. <br/>Co teď</p>
			<p class="MLP_text_bez1radku ParaOverride-1">A&#160;dědek moc plavat neuměl. Chvíli se jakž takž držel na hladině, ale pak ho proud zanesl doprostřed řeky…</p>
			<p class="MLP_text ParaOverride-1">Verunka poskakovala po břehu a&#160;říkala si: „Co teď?“</p>
			<p class="MLP_text ParaOverride-1">Neuměla vůbec plavat. Lukáš sice trochu uměl, ale voda v&#160;řece byla ještě strašlivě studená.</p>
			<p class="MLP_uroven3_nadpis ParaOverride-1">5. <br/>Sláva otužilcům</p>
			<p class="MLP_text_bez1radku ParaOverride-1">Na nábřeží stáli lidé v&#160;zimnících a&#160;klepali se zimou. Nikdo z&#160;nich by do vody nestrčil ani prst. Ale u&#160;Vltavy si právě dnes dal sraz Klub otužilců!</p>
			<p class="MLP_text"><span class="MLP_znak_kurziva_11b">Otužilci jsou lidé, pro které žádná voda není dost ledová. </span>Pokud po řece neplavaly kry, tak je koupání nebavilo A&#160;ti teď poskakovali v&#160;plavkách po břehu a&#160;volali: </p>
			<p class="MLP_text ParaOverride-1">„Brrr! Voda je jako kafíčko! Schválně, kdo první doplave tamhle k&#160;té bójce!“</p>
			<p class="MLP_uroven3_nadpis ParaOverride-1">6. <br/>Taková zvláštní bójka</p>
			<p class="MLP_text_bez1radku ParaOverride-1">Otužilci skočili do vody a&#160;plavali k&#160;bójce, která se kolébala na hladině uprostřed řeky. Všichni kraulovali ostošest, ale vyhrála jedna paní, která plavala ostosedm. Popadla bójku, zvedla ji nad hlavu a&#160;volala: „Vyhrála jsem!“</p>
			<p class="MLP_text ParaOverride-1">A&#160;všichni na ni hleděli s&#160;obdivem a&#160;na bójku s&#160;úžasem. <span class="MLP_znak_kurziva_11b">Protože ta bójka se v&#160;její ruce cukala a&#160;prskala vodu!</span></p>
			<p class="MLP_text ParaOverride-1">„Niko, vidíš to?“ divil se Lukáš. „Co to je?“</p>
			<p class="MLP_text ParaOverride-1">A&#160;Verunka se rozběhla za tou paní, která právě s&#160;bójkou v&#160;ruce doplavala ke břehu.</p>
			<p class="MLP_uroven3_nadpis ParaOverride-1">7. <br/>Odhodlaná Verunka</p>
			<p class="MLP_text_bez1radku ParaOverride-1">Otužilci i&#160;diváci vítězku v&#160;hloučku obklopili a&#160;jásali, ale Verunka mezi nimi odhodlaně proklouzla a&#160;řekla:</p>
			<p class="MLP_text ParaOverride-1">„Paní, prosím vás, to je můj kokosový dědek. Vlastně ořech!“</p>
			<p class="MLP_text ParaOverride-1">Všichni se smáli a&#160;ta otužilá paní v&#160;plavkách nejvíc.</p>
			<p class="MLP_text ParaOverride-1">„Přišel mi poštou z&#160;Haiti,“ vysvětlila jim Verunka a&#160;strčila mokrého dědka do batůžku.</p>
			<p class="MLP_uroven3_nadpis ParaOverride-1">8. <br/>Dědek si zase stěžuje</p>
			<p class="MLP_text_bez1radku ParaOverride-1">„Proč já jsem na Haiti nezůstal?“ stěžoval si dědek, když byli zase s&#160;Verunkou doma. „Co mi tam na palmě chybělo? Krásný výhled jsem měl, teplíčko mi bylo&#160;– a&#160;teď? Co mám?“</p>
			<p class="MLP_text ParaOverride-1">„Máš přece mě,“ řekla Veronika, „jenomže pořád někam padáš. Co kdyby ses mi v&#160;té řece utopil? Vždyť já mám s&#160;tebou jenom samé trápení!“</p>
			<p class="MLP_text ParaOverride-1">„Jestli nepřestaneš lamentovat, tak ti zase nastydnu,“ zakňoural kokosový dědek a&#160;spokojeně usnul.</p>
			<p class="MLP_uroven3_nadpis ParaOverride-1">9. <br/>Verunka se diví</p>
			<p class="MLP_text_bez1radku ParaOverride-1">Druhý den dopoledne, přiběhl za Veronikou Lukášek. Byl rozčilený. „Ztratil se nám Prevít!“ křičel už ve dveřích.</p>
			<p class="MLP_text ParaOverride-1">„Ten váš papoušek?“</p>
			<p class="MLP_text ParaOverride-1">„To se ví, že náš papoušek! Uletěl ven oknem. A&#160;klec mu musela otevřít Fanča.“</p>
			<p class="MLP_text ParaOverride-1">„To morče?“ divila se Veronika. </p>
			<p class="MLP_text ParaOverride-1">„To se ví, že morče!“ vztekal se Lukášek. „A&#160;nediv se všemu pořád.“</p>
			<p class="MLP_uroven3_nadpis ParaOverride-1">10. <br/>A&#160;není divu</p>
			<p class="MLP_text_bez1radku ParaOverride-1">Ale není divu, že se Verunka divila. Nemohla vědět, že se papoušek s&#160;morčetem v&#160;jednom kuse hádali. A&#160;právě dnes ráno, když zůstali sami doma, se to stalo. Morče vyšplhalo až ke kleci a&#160;dělalo na Prevíta obličeje. Ale jaké! Hrozně zlomyslné a&#160;posměšné. A&#160;to papouška tak rozzuřilo, že začal na bidýlku skákat a&#160;vyhazovat z&#160;klece ptačí zob. A&#160;najednou se dvířka klece rozletěla&#160;– a&#160;FRNK! Prevít byl na svobodě.</p>
			<p class="MLP_uroven3_nadpis ParaOverride-1">11. <br/>Velká bitva</p>
			<p class="MLP_text_bez1radku ParaOverride-1">Papoušek vyletěl až ke stropu a&#160;pak se jako orel spustil z&#160;výšky na Fanču. Fanča zalezla pod polštář. Prevít do něho začal divoce klovat, až peří lítalo. Morče vyklouzlo, skočilo na stůl a&#160;schovalo se za vázu. Ve váze byly růže. Prevít jeho úkryt objevil, ale vázu porazil. Voda tekla po stole a&#160;růže spadly na koberec. Morče přeběhlo k&#160;oknu a&#160;skočilo na záclonu. Záclona se rozhoupala a&#160;papoušek se rozletěl proti oknu. Jenže okno bylo otevřené…</p>
			<p class="MLP_uroven3_nadpis ParaOverride-1">12. <br/>Krása, krása!</p>
			<p class="MLP_text_bez1radku ParaOverride-1">Sotva papoušek Prevít vyletěl z&#160;okna, bylo mu krásně. Připadal si jako v&#160;džungli. Pod ním bylo plno stromů a&#160;keřů a&#160;všude zelená tráva! Chtělo se mu radostí zpívat, ale uměl jen to jediné slovo: prevít. A&#160;najednou: „Krása! Krása! Prales! Prales!“ křičel a&#160;jásal, i&#160;když to vůbec žádný prales nebyl. Byl to park.</p>
			<p class="MLP_uroven3_nadpis ParaOverride-1">13. <br/>Verunka uklízí</p>
			<p class="MLP_text_bez1radku ParaOverride-1">Tak takhle to bylo se ztraceným papouškem. Ale to Lukáš s&#160;Ve­ronikou nevěděli. Když přiběhli k&#160;Urbanům, viděli jen otevřené okno a&#160;v&#160;pokoji spoušť. </p>
			<p class="MLP_text ParaOverride-1">„Vidíš ten binec?“ ukázal Lukášek. „Co budeme dělat?“</p>
			<p class="MLP_text ParaOverride-1">„Nejdřív tu trochu uklidíme,“ řekla Veronika rozumně.</p>
			<p class="MLP_uroven3_nadpis ParaOverride-1">14. <br/>Lukáš se diví</p>
			<p class="MLP_text_bez1radku ParaOverride-1">„Teda ty jsi divná,“ Lukáš zakroutil hlavou nad Veronikou, která se dala do úklidu. „To se ani nedivíš, co se tu stalo?“</p>
			<p class="MLP_text ParaOverride-1">„Divím. Ale za chvíli přijde tvoje maminka a&#160;určitě by se zlobila,“ řekla Verunka a&#160;zametala peří z&#160;roztrženého polštáře. Lukáš si pomyslel, že ta jeho kamarádka je někdy pěkně zvláštní. Někdy se vůbec nechová jako holka, která ještě ani nechodí do školy.</p>
			<p class="MLP_uroven3_nadpis ParaOverride-1">15. <br/>Veronika se ujímá velení</p>
			<p class="MLP_text_bez1radku ParaOverride-1">„A&#160;teď půjdeme papouška hledat,“ zavelela Veronika velitelským hlasem. To Lukáška rozzlobilo: Co tu ta holka mrňavá poroučí? </p>
			<p class="MLP_text ParaOverride-1">„Promiň, Lukášku,“ řekla Veronika.</p>
			<p class="MLP_text ParaOverride-1">„Já jenom… že mám s&#160;hledáním víc zkušeností. Mně se dědek pořád někam ztrácí.“</p>
			<p class="MLP_text ParaOverride-1">„Jakej dědek?“ vykulil oči Lukáš.</p>
			<p class="MLP_text ParaOverride-1">A&#160;jéjej! Veronika málem prozradila svoje tajemství.</p>
			<p class="MLP_uroven3_nadpis ParaOverride-1">16. <br/>Honička s&#160;Fančou</p>
			<p class="MLP_text_bez1radku ParaOverride-1">„Koukej támhle!“ křikla Verunka místo odpovědi. Na zácloně se totiž houpala Fanča.</p>
			<p class="MLP_text ParaOverride-1">„Jedeš dolů!“ naštval se Lukáš a&#160;přistavil si židličku, aby na morče dosáhl. A&#160;najednou… BÁC! Židlička podklouzla. Lukáš padal, ale zachytil se záclony. A&#160;to neměl. Protože teď ležel na zemi zamotaný do záclony jako nějaká egyptská mumie.</p>
			<p class="MLP_uroven3_nadpis ParaOverride-1">17. <br/>Honička pokračuje</p>
			<p class="MLP_text_bez1radku ParaOverride-1">Veronice se strašně chtělo smát. Nechtěla však Lukáška rozzlobit&#160;– a&#160;navíc Fanča byla celá zježená a&#160;cenila zoubky jako tygr. Ale musela ho nějak osvobodit! Popadla v&#160;předsíni smeták a&#160;vtrhla do pokoje. Mávala smetákem jako kopím a&#160;křičela: „<span class="MLP_znak_kurziva_11b">Uáááá! Uáááá! Hakiri na tygry makiri!</span>“ Tak nějak. Lukáš vyskočil, stáhl ze sebe záclonu, ale morče se usadilo na gauči a&#160;dál si hrálo na tygra.</p>
			<p class="MLP_uroven3_nadpis ParaOverride-1">18. <br/>Honička nekončí</p>
			<p class="MLP_text_bez1radku ParaOverride-1">Teď už se Veronika rozřehtala na celé kolo. „No počkej!“ zařval Lukáš, ale platilo to na Fanču. Odrazil se a&#160;skočil po ní robinzonádou jako brankář po míči. Chytil ji! Ale morče není míč. Míč nekouše. Zato Fanča kousla Lukáška do ruky. Moc to nebolelo, ale byla to potupa! Lukáš hodil po Fanče teniskou. Naštěstí ji netrefil. Teniska vyletěla otevřeným oknem ven na dvorek. Zachytila se ve větvích akátu a&#160;zůstala tam trčet jako hnízdo nějakého divného ptáka.</p>
			<p class="MLP_uroven3_nadpis ParaOverride-1">19. <br/>Konec honičky</p>
			<p class="MLP_text_bez1radku ParaOverride-1">A&#160;to byl konec honičky. Fanča odběhla a&#160;stulila se v&#160;košíku. Najednou z&#160;ní bylo nejhodnější morče na světě. Lukáš pověsil záclony. Pokoj přestal vypadat jako bojiště. Všechno už bylo jako dřív. Jen papoušek Prevít tu chyběl.</p>
			<p class="MLP_uroven3_nadpis ParaOverride-1">20. <br/>Jak se hledá papoušek</p>
			<p class="MLP_text_bez1radku ParaOverride-1">Lukáš doskákal po jedné noze na dvorek. Vylezl na strom a&#160;tenisku setřásl dolů. Když si ji obul, povídá:</p>
			<p class="MLP_text ParaOverride-1">„Ty, Niko, jak se hledá papoušek?“</p>
			<p class="MLP_text ParaOverride-1">„Asi jako ztracený pejsek. Musíme ho volat.“ Vyšli na ulici. Lukáš koukal vlevo, Veronika vpravo. Volali a&#160;křičeli: „Prevíte! Prevíte!“</p>
			<p class="MLP_uroven3_nadpis ParaOverride-1">21. <br/>Marné volání</p>
			<p class="MLP_text_bez1radku ParaOverride-1">Nějaký mrňavý pán s&#160;velkým psem na vodítku si odplivl.</p>
			<p class="MLP_text ParaOverride-1">„To jsou dneska děti, viď, Lojzíčku!“ postěžoval si mu. „Slyšíš, jak si nadávají?“</p>
			<p class="MLP_text ParaOverride-1">„<span class="MLP_znak_kurziva_11b">Prevíte! Prevíte!</span>“ volali Lukášek s&#160;Veronikou a&#160;pobíhali sem tam po parku.</p>
			<p class="MLP_uroven3_nadpis ParaOverride-1">22. <br/>Šťastný Prevít</p>
			<p class="MLP_text_bez1radku ParaOverride-1">„Prosím tě, kdo dal tomu vašemu papouškovi tak hloupé jméno?“ zeptala se Veronika, když si všimla, že se po nich lidé pohoršeně otáčejí. </p>
			<p class="MLP_text ParaOverride-1">„Nikdo. To jméno si dal sám. Nic jiného než ‚prevít‘ přece neumí!“</p>
			<p class="MLP_text ParaOverride-1">A&#160;najednou se ozvalo:</p>
			<p class="MLP_text ParaOverride-1">„<span class="MLP_znak_kurziva_11b">Krása! Krása!</span>“</p>
			<p class="MLP_text ParaOverride-1">A&#160;křičel to Lukáškův papoušek. Seděl vysoko ve větvích kaštanu a&#160;vůbec nebyl mrzutý jako jindy. Byl veselý a&#160;šťastný.</p>
			<p class="MLP_uroven3_nadpis ParaOverride-1">23. <br/>Jak přilákat papouška</p>
			<p class="MLP_text_bez1radku ParaOverride-1">Lukáš nastavil ruku, aby mu na ni papoušek slétl, a&#160;prosil: „Prevíte, no tak, Prevíte, pojď domů! Co tam děláš?“</p>
			<p class="MLP_text ParaOverride-1">U&#160;stromu se hned shromáždil hlouček pejskařů. Mrňavý pán s&#160;bernardýnem Lojzíčkem zahrozil: „Kluku nevychovaná, kdo tě učí takhle nadávat?“</p>
			<p class="MLP_text ParaOverride-1">„To on,“ ukázal Lukášek do větví.</p>
			<p class="MLP_text ParaOverride-1">„Krása! Krása!“ liboval si papoušek a&#160;domů se mu vůbec nechtělo.</p>
			<p class="MLP_text ParaOverride-1">Pak se dovnitř hloučku prodrala nějaká rozhodná paní a&#160;řekla:</p>
			<p class="MLP_text ParaOverride-1">„Lidi, musíme ho přilákat. Ale jak?“</p>
			<p class="MLP_uroven3_nadpis ParaOverride-1">24. <br/>Velká porada</p>
			<p class="MLP_text_bez1radku ParaOverride-1">Nato se všichni začali radit. Paničky a&#160;páníčkové se překřikova­li a&#160;pejsánci a&#160;hafani se přeštěkávali. Papouškovi se to líbilo. Po­skakoval ve větvích a&#160;pochvaloval si: „Krása! Krása!“</p>
			<p class="MLP_text ParaOverride-1">„Ha-lo! Slyšíš, co říká, Niko?“</p>
			<p class="MLP_text ParaOverride-1">„Slyším. Asi se mu na svobodě líbí,“ řekla Veronika. „Má se krásně.“</p>
			<p class="MLP_text ParaOverride-1">„Kdepak, toho nikdo nepřivolá,“ rozhodla ta rozhodná paní. „Chudák papoušek. Jestli tu zůstane přes noc, ostatní ptáci ho uklovají. Vypadá jinak a&#160;oni poznají, že sem nepatří.“</p>
			<p class="MLP_uroven3_nadpis ParaOverride-1">25. <br/>Smutný návrat domů</p>
			<p class="MLP_text_bez1radku ParaOverride-1">Lidé se pomalu rozcházeli, i&#160;psi měli už zase své psí starosti a&#160;Lukáš řekl: „Veroniko, jdeme. Třeba táta něco vymyslí. Třeba ho Prevít poslechne.“</p>
			<p class="MLP_text ParaOverride-1">„Neříkej mu Prevít,“ zamračila se Verunka.</p>
			<p class="MLP_text ParaOverride-1">„A&#160;jak mu mám říkat?“</p>
			<p class="MLP_text ParaOverride-1">„<span class="MLP_znak_kurziva_11b">Říkej mu Krása</span>,“ navrhla Verunka.</p>
			<p class="MLP_text ParaOverride-1">„Ach jo,“ řekl Lukášek. „To bude krása, až to doma povím.“</p>
			<p class="MLP_uroven3_nadpis ParaOverride-1">26. <br/>Dědek má nápad</p>
			<p class="MLP_text_bez1radku ParaOverride-1">Když Verunka vešla do pokojíku, kokosový dědek seskočil z&#160;parapetu okna.</p>
			<p class="MLP_text ParaOverride-1">„Už jsem tě, holka, vyhlížel,“ povídá. „Kde jsi byla tak dlouho?“</p>
			<p class="MLP_text ParaOverride-1">Veronika mu pověděla, co se stalo, a&#160;dědek řekl:</p>
			<p class="MLP_text ParaOverride-1">„Tak pojď, mám nápad!“</p>
			<p class="MLP_uroven3_nadpis ParaOverride-1">27. <br/>Papouškovi se domů nechce</p>
			<p class="MLP_text_bez1radku ParaOverride-1">Veronika věděla, že dědek má vždycky plno nápadů, někdy však nedopadnou zrovna dobře. Ale teď ho poslechla hned a&#160;na slovo. Dědek skočil do batůžku a&#160;Verunka se s&#160;ním vytratila z&#160;domu. Běžela do parku a&#160;zastavila se až před vysokým kaštanem. </p>
			<p class="MLP_text ParaOverride-1">Papoušek tu pořád poskakoval ve větvích. Bylo mu krásně. A&#160;do­mů se mu vůbec nechtělo. I&#160;když ho Verunka přemlouvala horem dolem a&#160;slibovala mu hory doly.</p>
			<p class="MLP_uroven3_nadpis ParaOverride-1">28. <br/>Papoušek rozumí haitsky?</p>
			<p class="MLP_text_bez1radku ParaOverride-1">Dědkovi došla trpělivost. „Promluvím s&#160;ním sám,“ řekl. „Myslím, že nerozumí česky.“</p>
			<p class="MLP_text ParaOverride-1">„A&#160;jak s&#160;ním chceš mluvit?“ durdila se Verunka. „Kokosácky?“</p>
			<p class="MLP_text ParaOverride-1">„Holka, nemudruj a&#160;hoď mě nahoru!“</p>
			<p class="MLP_text ParaOverride-1">„Máš rozum?“ Veronika popadla dědka do náruče. „Co když spadneš? A&#160;co vůbec chceš na tom stromě dělat?“</p>
			<p class="MLP_text ParaOverride-1">„Chci si s&#160;tím papouchem promluvit haitsky. Myslím, že pochází tam od nás,“ řekl dědek vážně. A&#160;tak ho Verunka vyhodila do koruny kaštanu.</p>
			<p class="MLP_uroven3_nadpis ParaOverride-1">29. <br/>Co to dědek křičel?</p>
			<p class="MLP_text_bez1radku ParaOverride-1">Kokosový dědek se zachytil na spodní větvi a&#160;šplhal výš a&#160;výš. Pak na papouška něco zakřičel. Znělo to cizokrajně. Asi haitsky. Papoušek mu odpovídal a&#160;chvíli to vypadalo, že se hádají. Najednou, jako by se papoušek něčeho polekal, slétl šipkou dolů. Posadil se Verunce na rameno a&#160;křičel na kokosového dědka, který se spokojeně houpal na větvi: „Prevít! Prevít!“</p>
			<p class="MLP_uroven3_nadpis ParaOverride-1">30. <br/>Nevděčný papoušek</p>
			<p class="MLP_text_bez1radku ParaOverride-1">Dědek z&#160;koruny kaštanu spatřil, jak cestičkou přichází Lukáš s&#160;ta­tínkem. </p>
			<p class="MLP_text ParaOverride-1">„Už jdou! Musíš mě schovat!“ zvolal a&#160;skočil Veronice do ná­ručí.</p>
			<p class="MLP_text ParaOverride-1">Sotva ho schovala do batůžku, přiřítil se Lukáš a&#160;za ním i&#160;jeho tatínek. Byli připraveni na veliký lov, ale papoušek je radostně přivítal. „Krása! Krása!“ volal a&#160;už se zase těšil domů.</p>
			<p class="MLP_text ParaOverride-1">„Prosím tě, co jsi tomu papouškovi povídal, že tě poslechl?“ zeptala se Verunka dědka, když byli zase sami.</p>
			<p class="MLP_text ParaOverride-1">„<span class="MLP_znak_kurziva_11b">Papoušci se nejvíc bojí hadů</span>,“ vysvětlil jí dědek. „A&#160;tak jsem si vymyslel hada.“</p>
			<p class="MLP_text ParaOverride-1">„Jak vymyslel?“</p>
			<p class="MLP_text ParaOverride-1">„Prostě jsem mu řekl, že jsem si z&#160;Haiti přivezl hada a&#160;že ho na něho pošlu.“</p>
			<p class="MLP_text ParaOverride-1">„Tak proto na tebe křičel&#160;– prevíte!“</p>
			<p class="MLP_text ParaOverride-1">„Ale poslechl,“ řekl dědek spokojeně. „Nevděčný papoušek!“</p>
		</div>
</body>
</html>